1721
<pb n="124" >
<p rend="page">124</p>
<h>
<coll>1721</coll>
<colr>1722</colr><lb />
Den foreløbige Behandling af Grundlovsudkastet § 21.<lb />
</h>
<leftside>
<p>
skulde være undtagne fra Loven og ikke kunde afsættes uden Lov<lb />
og Dom.<lb />
</p>

<p>
<speaker>I. A. Hansen:</speaker> Saa udførlige som Discussionerne af denne<lb />
Paragraph ere førte, mener jeg dog, at der med Hensyn til ett Punkt<lb />
ikke er sagt, hvad der allerede ved den føreløbige Behandling bør anføres. Paragraphen begynder med „Kongen besætter alle Embeder i<lb />
samme Omfang som hidtil", og den ærede Rigsdagsmand for Skanderborg Amts 1ste District (Ræder) har igaar bebudet et Forandringsforslag, hvorefter det skulde hedde, at „Kongen besætter alle Statsembeder"; det er for denne Forandring, jeg agter at tale et Par<lb />
Ord. Den ærede Forslagsstiller anfører til Forsvar for sit Forslag,<lb />
at Ordene „i same Omfang som hidtil" sagde formeget, idet derved<lb />
alle Communeembeder inddrages under Kongens Besættelsesret, medens dog Alle synes at være enige i, at Communerne under en constitutionel Forfatning bør gives en meget udvidet Ret til at bestyre<lb />
deres egne Anliggender, og saaledes ogsaa Ret til under Statens Tilsyn at besætte deres egne, reent communale Embeder. Man vil ogsaa<lb />
finde, at Lovudkastet under § 77 har optaget en Bestemmelse, der<lb />
giver Borgerne en saadan Berettigelse, og altsaa opnaaes den ved en<lb />
Forandring som den foreslaaede, at man kommer i en fuldkommen<lb />
Overeensstemmelse med § 77. Men Forslagsstilleren har ikke udhævet, hvad jeg ogsaa troer, bør udhæves, at disse Ord „i samme Omfang som hidtil" i en anden Retning sige for lidt, idet de begrændse<lb />
Kongens Besættelsesret af Embeder indenfor unaturlige Grændser.<lb />
Det vil nemlig være Enhver bekjendt, at endeel af Statens Embeder<lb />
i Virkeligheden besættes af private Mænd, og at dette ikke vil kunne<lb />
vedblive, synes ogsaa Alle at være enige om; men beholder man<lb />
Paragraphens Ord „i samme Omfang som hidtil", saa maa derunder naturligviis forstaaes, at Kongen ikke besætter Embederne i et<lb />
større Omfang end hidtil, og man unddrager som Følge deraf<lb />
Kongen fremdeles Ret til at besætte de nævnte Embeder. Nu har<lb />
ogsaa Grundlovsudkastet i § 78 den Bestemmelse: „Enhver i Lovgivningen til Adel, Titel og Rang knyttet Forret er afskaffet. “Under<lb />
disse Rettigheder hører ogssa denne Kaldsret til visse Embeder, og<lb />
jeg mener, at, for at opnaae en fuldstændig Overeensstemmelse mellem<lb />
denne Paragraph og § 21, maa fordres, at man antager det af den<lb />
ærede Forslagsstiller stillede Amendement, saaledes, at det kom til at<lb />
hedde, at „Kongen besætter alle Statsembeder". Det er mig ikke<lb />
ubekjendt, at Forordningen af 3die Juni 1809 har forandret Formen af den private Besættelsesret, idet den har forandret Ordet<lb />
„Kaldsret" til „Forslagsret"; men paa den anden Side er det<lb />
lige saa vist, at det i Virkeligheden er den samme Kaldsret,<lb />
som de Private tidligere vare i Besiddelse af, og dette er saa vist,<lb />
at jeg endog som en Autoritet for denne Mening kan paaberaabe<lb />
mig Rigets Generalprocureur. Jeg mener derfor, at Paragraphens<lb />
Bestemmelse paa den ene Side er for vid, idet den ogsaa omfatter de<lb />
communale Embedsmænd, og i en anden Henseende for snever, da<lb />
den fremdeles undtager flere Embeder fra Kongens Besættelsesret.<lb />
Den ærede Ordfører har, idet han før imødegik dette Forslag, anført,<lb />
at han ikke kunde tiltræde det, fordi det kunde give Anledning til, at<lb />
en transitorisk Regel blev fornøden. Men efter hvad jeg har paaviist<lb />
om den Forbindelse, der er tilstede mellem §§ 21, 77 og 78,<lb />
saa mener jeg, at dersom man tør forudsætte, at disse Paragrapher<lb />
blive staaende, da vil en saadan transitorisk Bestemmelse blive fornøden, forsaavidt transitoriske Bestemmelser overhovedet ville blive<lb />
nødvendige, hvad enten man antager eller ikke antager det stillede<lb />
Forslag, og jeg seer saaledes heller ikke, at der fra denne Side kan<lb />
være nogen Betænkelighed i Veien; derfor skal jeg, forsaavidt den<lb />
ærede Forslagsstiller ikke selv vil stille dette Forslag, forbeholde mig<lb />
at stille det.<lb />
</p>

<p>
<speaker>Ordføreren:</speaker> Forsaavidt den sidste ærede Rigsdagsmand har<lb />
villet understøtte det omtalte Forandringsforslag ved at henvise til<lb />
§ 77, kan jeg ikke tilbageholde den Bemærkning, at jeg ikke troer,<lb />
at § 77 kan blive staaende aldeles uforandret. Jeg troer nemlig<lb />
ikke, at det er nøiagtigt, i Grundloven at fastsætte, at Borgerne ere<lb />
berettigede til selv at styre deres reent communale Anliggender, uden<lb />
at der samtidig dermed gives nye communale Love; og da jeg nu<lb />
ikke troer, at man blandt de Bestemmelser, som kunne føies til<lb />
</p>
</leftside>
<rightside>
<p>

Grundloven, vil være istand til at føie an saadan ny Lov, saa finder<lb />
jeg for min Deel, at denne Paragraph nødvendigviis bør undergaae<lb />
en forandret Redaction, saaledes at Tanken bibeholdes, men Ordene<lb />
forandres, for at Paragraphen ikke skal komme til at indeholde nogen<lb />
Usandhed.<lb />
</p>
<p>
Hvad angaaer den anden Bemærkning, at § 21 i sin nuværende<lb />
Affattelse skulde være i Modstrid med den Tanke, der er udtrykt i<lb />
§ 78, skal jeg indskrænke mig til den Bemærkning, at hvad enten<lb />
man antager, at der er en Realttetsforskjel eller blot en Ordforskjel<lb />
mellem Forslagsret og Kaldsret, er ialtfald Navneforskjellen dog saa<lb />
stor, at al Modstrid maa folde bort. Det er uimodsigeligt, at Kongen besætter de Præsteembeder, til hvilke Private have Forslagsret,<lb />
og jeg skjønner saaledes ikke, at der i denne Henseende behøves<lb />
nogen Forandring i § 21.<lb />
</p>

<p>
<speaker>Dahl:</speaker> Da den ærede 28de kongevalgte Rigsdagsmand (Tscherning)<lb />
og den ærede Rigsdagsmand for Ringkjøbing Amts 2det Distriet (Kirk)<lb />
væsentligen i Folkefrihedens Interesse have villet, at Embedsmændene skulde være afsættelige, og Minoriteten netop af de samme Grunde har villet<lb />
det Modsatte, skal jeg tillade mig et Par Ord. Minoriteten erkjender,<lb />
at der bør være Samklang mellem Regjeringen og dens Embedsmænd; men derfor anseer den det dog for nødvendigt, at flere Classer af Embedsmænd ikke skulle kunne afsættes uden efter Lov og Dom.<lb />
Jeg mener, at Embedsmændene ikke bør være undergivne Hals og<lb />
Haand fra Regjeringens Side; jeg troer, at det ikke blot vilde være<lb />
skadeligt for den Friheds- og Selvstændigheds- Følelse, som bør besjæle<lb />
Embedsstanden i Almindelighed, men ogsaa, at en saadan Bestemmelse<lb />
just i Folkefrihedens Interesse ikke bør finde Sted. Naar en Bestemmelse existerer, ifølge hvilken Embedsmanden skal være Afskedigelse<lb />
efter Regjeringens Resolution undergiven, da troer jeg just ikke, at<lb />
den i den første Tid vil virke synderlig skadeligt eller ofte vil komme<lb />
til Anvendelse, men Grundloven skal gjælde for en lang Række af<lb />
Aar, og derfor er det vigtigt, at man for en kommende Tid har et<lb />
Værn i Grundloven, mod Misbrug i saa Henseende. Bestemmelsen<lb />
vil ved sin blotte Tilværelse virke hemmende paa Embedsmandens<lb />
Frihed og paa hans hele Virksomhed. Han vil i det enkelte Tilfælde udføre Ordrer fra Ministeriet og Regjeringen uden selv at raisonnere derover og, om jeg saa maa sige, iagttage en vis blind Lydighed; men en saadan Lydighed vil muligt i Tidernes Løb fremkalde et Trællesind hos Standen i det Hele, et Trællesind, der vil<lb />
virke særdeles skadeligt i dens Forhold ligeoverfor det øvrige Folk;<lb />
den vil medføre, at Embedstanden vil fordre et lignende Sind i<lb />
Folket. Det er isærdeleshed denne Betragtning, der væsentlig har<lb />
ledet Minoriteten, idet den har frygtet for, at Folket ikke endnu<lb />
i en længere Tid vilde være istand til at hævde sin Ret og staae<lb />
paa sine Rettigheder logeoverfor Embedsstanden. Derfor er det, at<lb />
Minoriteten har villet, at Embedsstanden ordentligviis ikke skal være<lb />
afsættelig uden efter Lov og Dom. Man erkjender fuldtvel, at den<lb />
uduelige og uredelige Embedsmænd bør kunne fjernes; men kan det<lb />
ikke skee efter de bestaaende Love, maa det afhjælpes paa anden<lb />
Maade, navnlig bør der foregaae en gjennemgribende Forandring<lb />
i vor Criminalproces, og lad dette skee, lad os faae Nævninger, lad os faae offentlig og mundtlig Anklageproces, saa vil<lb />
derved den uredelige eller uduelige Embedsmand blive fjernet, uden<lb />
at man bør gribe til saadan, om jeg tør sige det, vilkaarlig<lb />
Bestemmelse fra Regjeringens Side. Minoriteten troer ikke, at det<lb />
vil være en væsentlig Garanti, at Afskedigelse skal skee efter hele Ministerraadets Indstilling, thi det hele Ministerraad maa støtte sig paa<lb />
den enkelte Ministers Indstilling, og jeg for mit Vedkommende skulde<lb />
troe, at det var bedre at have en enkelt Minister at holde sig til,<lb />
da man saa bestemt vidste, hvem Ansvaret paahvilte, end at have det<lb />
hele Ministerium. Vedkommende Minister vilde maaskee føle sig lettet,<lb />
naar han kunde dele sit Ansvar med hele Raadet. Minoriteten har<lb />
derhos vel meent, at det med Hensyn til den nærværende Tid var<lb />
nødvendigt at tage en Beslutning, i hvis Følge visse Classer af Embedsmænd blive saaledes stillede, at de kunne afskediges ved en Regjeringsbeslutning uden Lov og Dom; men det synes ikke, at der er<lb />
Noget imod at optage en saadan Bestemmelse herom i de transitoriske<lb />
</p>
</rightside>

</pb>