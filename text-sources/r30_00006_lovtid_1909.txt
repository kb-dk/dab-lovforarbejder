270
<pb n="6" />
<h>
<coll>10de April.   1909.</coll>
<topmidle>270</topmidle>
<colr>Nr. 53. 26de Marts.</colr>
</h>
<wtitle>§ 19.</wtitle>
<p>
De hidtilværende Tingsteder for Underretterne udenfor København bevares<lb/>
indtil videre. Forandring heri kan træffes ved kongelig Anordning.
</p>
<p>
Dommeren skal have Bolig ved Kredsens Tingsted (Hovedtingsted). Dog kan<lb/>
Justitsministeren tilstede Afvigelse herfra.
</p>
<p>
Der tilkommer Underretterne den samme Myndighed til at bestemme, at Doms-<lb/>
forhandlingen skal foregå udenfor Rettens Sæde, som ved § 11, 2det Stykke, 1ste<lb/>
Punktum, er tillagt Landsretten.
</p>
<wtitle>§ 20.</wtitle>
<p>
Sø- og Handelssager kunne behandles ved de for almindelige borgerlige Rets-<lb/>
sager dannede Retter, når begge Parter ere enige herom.
</p>
<p>
Begæring om, at en Sag skal behandles som Sø- eller Handelssag, eller Indsigelse derimod skal fremsættes senest på den første Tægtedag. Rettens Afgørelse<lb/>
af Spørgsmål derom kan ikke medføre Afvisning af Sagen, men kun Henvisning af<lb/>
dens videre Behandling til den rette Domstol. Kærefristen er 3 Dage.
</p>
<p>
Sø- og Handelssager, der ellers vilde være at behandle udenfor København,<lb/>
kunne, når Parterne ere enige herom, indbringes for Sø- og Handelsretten i København.
</p>
<wtitle>§ 21.</wtitle>
<p>
Regeringens Ret til at anordne ekstraordinære Retter vedbliver indtil videre<lb/>
i sit nuværende Omfang. Sådanne Retter ville i alle Henseender i Sager, der<lb/>
falde under nærværende Lov, have i deres Fremgangsmåde at anvende denne Lovs<lb/>
Regler uden dog at være bundne ved Bestemmelsen om Retskredsenes Grænser.
</p>
<p>
For så vidt Straffesager angår, kan dog de ekstraordinære Retters Virksom-<lb/>
hed ikke udstrækkes ud over Sagernes Undersøgelse, i hvilken Henseende Bestemmelserne i Fjerde Bog, 2det og 3die Afsnit, blive at iagttage, hvorimod Sagernes På-<lb/>
dømmelse skal ske ved de ordinære Domstole.
</p>
<p>
De ekstraordinære Retter stå i alle Afgørelser under Kære og Anke umiddelbart til Højesteret.
</p>
<p>
Ligeledes kan Kongen dels i Sager, i hvilke der foreligger Sigtelse for Overtrædelse af den borgerlige Lovgivning, og tillige for Forhold, der vedrøre Sigtedes<lb/>
Stilling som gejstlig Embedsmand, bestemme, at Sagen i sin Helhed skal undersøges og påkendes enten ved gejstlig eller ved borgerlig Ret, dels i Sager, hvorunder<lb/>
Personer, af hvilke nogle henhøre under militære, andre under borgerlige Retter,<lb/>
sigtes for Delagtighed i samme forbryderske Forhold, bestemme, at Sagen i sin Helhed<lb/>
skal undersøges og påkendes ved borgerlig Ret. I disse Tilfælde kan Kongen tilforordne de borgerlige Retter, til hvilke Sagens Undersøgelse og Påkendelse henvises,<lb/>
samt de borgerlige Domstole, hvem Påkendelsen i Tilfælde af Anke tilkommer, hver<lb/>
tvende henholdsvis gejstlige eller militære Medlemmer som Dommere.
</p>
<wtitle>§ 22.</wtitle>
<p>
Underretsdommerne udenfor København vedblive, indtil anden Bestemmelse<lb/>
træffes ved Lov, foruden deres Dommergerning at varetage samtlige de til Retsbetjentene efter den hidtil værende Ordning henlagte administrative Forretninger.
</p>
<p>
I Underretskredse, hvor Folketallet efter sidste Folketælling overstiger 40,000<lb/>
Indbyggere, ansættes dog en særlig Dommer, til hvilken henlægges de Dommeren og<lb/>
Skriveren ved Underretterne påhvilende Forretninger vedrørende Strafferetsplejen og<lb/>
den borgerlige Retspleje, og en særlig Politimester, til hvilken de nævnte administrative Forretninger henlægges. I Underretskredse, hvor Folketallet efter sidste Folke-<lb/>
tælling overstiger 70,000 Indbyggere, ansættes 2 særlige Dommere foruden en Politi-<lb/>
mester; Forretningernes Fordeling mellem Dommerne fastsættes ved kongelig Anordning.
</p>
<pagename>Nr. 53. Lov af 26. Marts om Rettens Pleje.</pagename>