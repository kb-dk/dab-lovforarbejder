601
<pb n="185" />
<h>
<coll>
1910.  
</coll>
<topmidle>601</topmidle>
<colr>
15de April.
</colr>
</h>
<title>Nr. 90. 11te April.</title>
<wtitle>§ 788.</wtitle>
<p>
Den, af hvem Sikkerhed stilles, skal herom underskrive en Erklæring, hvori<lb />
den eller de Forpligtelser, indtil hvis Opfyldelse Sikkerheden hæfter, og ved hvis Misligholdelse den forbrydes, er angivne.
</p>
<p>
Hvorvidt en stillet Sikkerhed bør være forbrudt, afgøres ved Kendelse efter at<lb />
der så vidt muligt er givet de vedkommende Lejlighed til at udtale sig. Det forbrudte Beløb tilfalder Statskassen. Dog bliver først Sagens Omkostninger og den forurettedes Erstatningskrav deraf at dække, for så vidt Dækning derfor ikke kan fås<lb />
på anden Måde.
</p>
<p>
Er Sikkerheden forbrudt som Følge af Sigtedes Undvigelse eller Udeblivelse fra<lb />
Møde, kan Retten, når Sigtede inden en Måned efter den Dag, da han er undveget<lb />
eller skulde være mødt, frivillig fremstiller sig eller pågribes, helt eller delvis eftergive<lb />
Sikkerhedens Forbrydelse, dog at den hæfter for alle Udgifter, som er bevirkede ved<lb />
Undvigelsen eller Udeblivelsen.
</p>
<wtitle>§ 789.</wtitle>
<p>
Beslutning om Fængsling eller Forholdsregel, der træder i Stedet for Fængsling, kan af Retten til enhver Tid omgøres.
</p>
<wtitle>§ 790.</wtitle>
<p>
Den anordnede Fængsling bortfalder, når Forfølgning frafaldes, eller Sigtede<lb />
frifindes, eller der dog kun pålægges ham Straf af Bøder eller simpelt Fængsel.<lb />
Erklæres i de to sidstnævnte Tilfælde Anke af det offentlige, inden Løsladelsen<lb />
er iværksat, bliver det dog på dertil fra Påtalemyndighedens Side given Anledning ved Kendelse af Retten at bestemme, om Løsladelse skal finde Sted. Går<lb />
Kendelsen ud på, at Fængslingen skal vedblive, skal den snarest muligt<lb />
af Overanklageren eller ved Anke til Højesteret af Rigsanklageren forelægges den<lb />
overordnede Ret til Prøvelse, jfr. §§ 954 og 965.
</p>
<p>
Fængslingen ophæves ved Rettens Beslutning, når i Løbet af Undersøgelsen<lb />
de Grunde, hvorpå den støttedes, bortfalder, og Grunde til Fængsling ved en ny Kendelse ikke er forhånden.
</p>
<p>
Er Fængslingen besluttet i Henhold til § 780 Nr. 2 c, bliver den at ophæve,<lb />
så snart Undersøgelsen i pågældende Retning er sikret, i hvilken Henseende det<lb />
fornødne hurtigst muligt skal iværksættes, eller senest, når den i Fængslingskendelsen<lb />
fastsatte, eventuelt af Retten forlængede Frist er udløbet. Dog kan Retten efter<lb />
Begæring af Påtalemyndigheden bevilge en yderligere kort Forlængelse af Fristen,<lb />
såfremt det godtgøres, at det pâ Grund af uforudsete og væsentlige Hindringer<lb />
har været umuligt betimeligt at fremme Undersøgelsen.
</p>
<p>
I Sager, som er af mindre Betydning, bør Fængslingen ophæves, når Retten<lb />
finder, at Sagen ikke fremmes med tilbørlig Hurtighed. Fremdeles bør Fængslingen<lb />
ophæves, når en Dom, hvorved kun en kortere Tids Fængselsstraf er idømt, bliver<lb />
påanket, og Fængslingens Forlængelse indtil Ankesagens Slutning vilde stå i åbenbart Misforhold til den Straf, som er eller kan ventes idømt.
</p>
<wtitle>§ 791.</wtitle>
<p>
Forholdsregler, som af Retten er anordnede i Stedet for Fængsling, bortfalder<lb />
eller ophæves i de samme Tilfælde som Fængsling.
</p>
<p>
Fremdeles ophører en stillet Sikkerhed af hæfte, når Sigtede hensættes i<lb />
Fængsel, eller når en Sigtet under 18 År sættes under andet Tilsyn end den Persons,<lb />
hvem han mod Sikkerhed var betroet, samt når den i Overensstemmelse med § 786
</p>
<title>
Nr. 90. Lov af 11. April om Rettens Pleje.	80
</title>