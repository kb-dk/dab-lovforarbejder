1779
<pb n="153" >
<p rend="page">153</p>
<h>
<coll>1779</coll>
<colr>1780</colr><lb />
Den foreløbige Behandling af Grundlovsudkastet § 29.<lb />
</h>
<leftside>
<p>

Samtykke dertil, saaledes som er Tilfældet i andre Stater, og det<lb />
finder jeg navnlig at være fornødent med Hensyn til politiske<lb />
Rettigheder. Thi naar man ikke vil tage Sagen med en ubetinget<lb />
Tillid, saa kunde man let tænke sig, at der blev meddeelt Nogen Opreisning for at give ham politiske Rettigheder, som da skulde anvendes i den Regjerings Interesse, der havde givet dem. Naar det er<lb />
bemærket som en Synderlighed, at man kunde faae Opreisning,<lb />
naar man er dømt fra sin Ære, men ikke med Hensyn til enkelte andre Forbrydelser, saa maa jeg erindre, at der dog virkelig<lb />
har været givet Opreisning med Hensyn til enkelte Ærerettigheder, naar der er overgaaet Nogen en Dom, der vel ikke ligefrem har betaget ham Æren, men dog havt Indflydelse paa andre<lb />
borgerlige Rettigheder, navnlig med hensyn til at kunne vinde<lb />
Borgerskab. Men efterat Provindsialstænderne vare indførte, har Regjeringen ikke troet sig beføiet til at give nogen saadan Opreisning,<lb />

at den gav dem, som efter Stænderanordningerne havde tabt deres<lb />
Stemmeret, fornyet Adgang dertil. Hvad endelig det Spørgsmaal<lb />
angaaer, hvorvidt det skal gjøres til Betingelse for Benaadning, at<lb />
den Domfældte selv er enig i at modtage Naaden, saa maa jeg<lb />
være af den Mening, som Comiteen har antaget, at man ikke kan<lb />
overlade det til den Dømte at modtage Benaadning eller ikke. Jeg<lb />
skal ikke indlade mig udførlig paa alle de juridiske Grunde, der tale<lb />
for denne Mening, men jeg vil blot bemærke, at i de fleste Tilfælde,<lb />
naar En dømmes fra Livet, staaer Sagen saaledes, at naar een eller<lb />
anden Omstændighed, som var oplyst imod den Tiltalte, var borte,<lb />
saa vilde han være dømt til offentligt Arbeide, f. Ex. dersom et<lb />
Mord ikke er fuldbragt, eller der ellers mangler nogen Egenskab, der<lb />
hører til for at anvende Lovens fulde Straf, saa vilde han være<lb />
bleven dømt til den anden Straf, offentligt Arbeide, paa Livstid; og<lb />
det skulde nu være ganske forunderligt, om han, ved at have begaaet<lb />
Forbrydelsen i sin fulde og største Udstrækning skulde have erhvervet<lb />
en Ret, som han ellers ikke havde. Det er heller ikke sjeldent Tilfældet, at En er skyldig i flere Forbrydelser, og at de øvrige Forbrydelser ere af en saadan Natur, at han vil blive dømt paa Friheden, men at een af hans Forbrydelser gjør, at han bliver dømt paa<lb />
Livet. Der vilde saaledes i det Hele fremkomme mang Inconseqventser, men der er ogsaa flere store praktiske Ulemper, som deraf vilde<lb />
flyde, navnlig den, at der i mange Tilfældee, selv efter de Forandringer, som Lovgivningen i denne Retning har modtaget i den senere<lb />
Tid, er fastsat Livsstraf for Forbrydelser af en saadan Natur, at<lb />
Regjeringen ikke kan eller vil lade denne Straf gaae i Opfyldelse.<lb />
I saadanne Tilfælde kan den Dømte, naar han selv har Forstand<lb />
derpaa, eller ogsaa har en god Raadgiver, sige: „Jeg skjøtter ikke om<lb />
den Naade, der tilbydes mig", og Regjeringen kan dog ikke gaae hen<lb />
og lade en Dødsdom exeqvere, som efter de nu almindelig erkjendte<lb />
Begreber vilde være uretfærdig og oprørende. For at nævne et af<lb />
de Tilfælde, hvor efter den nuværende Lovgivning Nogen kan blive<lb />
dømt til Livsstraf, og hvor det ikke lod sig tænke, at Regjeringen<lb />
kunde lade denne Dom fuldbyrde, skal jeg blot nævne Blodskam og<lb />
Barnefødsel i Dølgsmaal, navnlig naar der ikke er noget virkeligt Beviis<lb />
for, at Vedkommende har lagt Haand paa sit Foster. Under saadanne<lb />
Omstændigheder vilde der være noget Oprørende i, om Staten lod<lb />
disse Straffe fuldbyrde; men dersom Regjeringen ikke kan sætte en<lb />
anden Straf istedet, saa vil den Paagjældende kunne tiltvinge sig<lb />
fuldkommen Straffrihed. I Sverrig, hvor det, ligesom i den norske<lb />
Grundlov, er bestemt, at Benaadnig ikke kan paatvinges Nogen, har<lb />
man for nogle Aar tilbage havt Exempel paa, at En var dømt fra<lb />
Livet for Injurier mod Kongen, og da han ikke vilde modtage nogen<lb />
Naade, maatte man give en kunstig Abolition eller Amnesti, for at<lb />
han kunde blive fri for Straf. Dette kunde maaskee i Tilfælde som<lb />
det da forefaldne ikke have nogen videre Følge, men naar jeg tænker<lb />
mig andre Forbrydelser, saa vilde det vistnok være noget meget Betænkeligt.<lb />
Man kan endog tænke sig et virkeligt Mord, med Hensyn til hvilket<lb />
</p>
</leftside>
<rightside>
<p>

man paa Grund af særegne, Omstændigheder vilde finde det oprørende<lb />
eller for Følelsen saarende, at Dødsstraffen blev fuldbyrdet; men fordi<lb />
Vedkommende i en oprørt Sindsstemning frabad sig al Naade, derfor at lade en saadan Dødsdom exeqvere, vilde være høist stødende.<lb />
Naar en æret Rigsdagsmand har bemærket, hvorledes undertiden ved Benaadning Straffens Nedsættelse har været forbunden med<lb />
Kagstrygning og Brænbemærke, saa maa erindres, at det er Noget,<lb />
som jeg troer ikke længere bør finde Sted. Brændemærke er iøvrigt<lb />
ikke i en lang Række af Aar bleven forbunden dermed, og efter den<lb />
nu bestaaende Lovgivning, er Brændemærke saa godt som ophørt,<lb />
deels ved Forordningen af 4de October 1833, hvorefter Straf for<lb />
Mord af Kjedsomhed til Livet blev formildet, deels ved Forordningen<lb />
af 11te April 1840, hvorefter Brændemærke er aldeles ophævet og<lb />
Kagstrygning saagodtsom ophævet for Tyveri. Derimod har det<lb />
ikke saa ganske sjeldent været Tilfældet, at Kagstrygning er bleven<lb />
forbunden med en saadan Benaadning, og dette skulde jeg troe, at<lb />
der er Grund til at lade bortfalde; men Bestemmelse herom forekommer mig dog ikke at tage sig synderlig godt ud i en Grundlov.<lb />
Det synes at være Noget, som kan overlades til Regjeringen Det<lb />
er ogsaa bemærket, hvorledes den, der var dømt paa Van dog Brød,<lb />
kunde være ilde tjent med, at man satte simpelt Fængsel i den firedobbelte Tid i Stedet, men jeg er overbeviist om, at det ikke vil<lb />
falde Regjeringen ind, hvor det ikke bestemt er givet, at den Dømte<lb />
ønsker en saadan Forandring. Hvad deslige Straffe angaaer, saa<lb />
anvendes ikke Benaadning uden den er ansøgt; ialtfald anvendes en saadan Benaadning saaledes, at det er aldeles afgjorte, at den ikke alene<lb />
efter almindelige retlige Grundsætninger, men ogsaa efter den Paagjældendes egen Erkendelse maa betragtes som en absolut Benaadning. Man kan forvandle Fængsel paa Vand og Brød til simpelt<lb />
Fængsel, men ikke paa saa meget længere Tid; dette troer jeg ikke<lb />
vil existere. Men alt Sligt, forekommer det mig, fører til saadanne<lb />
Punkter, som man i Grundloven ikke vel kan indlade sig paa.<lb />
</p>

<p>
<speaker>Winther:</speaker> Ved denne Paragraph paatrænger sig strax, hvor<lb />
tvetydigt det Udtryk „Kongen" er. Her siges: „Kongen kan benaade<lb />
og give Amnesti, Ministrene kan han kun med Folkethingets<lb />
Samtykke benaade. “Man maa her spørge: betyder det Kongen<lb />
ene eller i Forening med Ministrene? (Latter.) Jeg antager;<lb />
at det maa betyde Kongen ene. Ministrene, der selv staae paa<lb />
Lovens Standpunkt og under Loven, bør man ikke indrømme en<lb />
saadan Ret til at dispensere fra Lovene eller hæve Lovens Virkning.<lb />
Jeg antager, at denne Ret til at øve Naade er overdragen Kongemagten, ifølge en Pietet for dens ideale Natur; men for en saadan<lb />
Pietet kunne jo naturligviis constitutionelle Ministre, de staae idag,<lb />
men falde imorgen, ikke være Gjenstand. (Latter) At min Opfattelse<lb />
iøvrigt er den rigtige, viser Paragraphens egne Udtryk; thi man kan<lb />
dog vel ikke antage, at Ordet „Kongen" i første Linie skulde have<lb />
een Betydning, og Ordet „han" i næste Linie en anden. Men Ordet<lb />
„han" maa nødvendigviis betyde Kongen uden Ministrene, thi man<lb />
ken dog vel ikke ville noget Saadant, som at indrømme Ministeriet<lb />
Ret til at fritage sig selv for Straf. Desuden, dersom det var en<lb />
blot administrativ Forholdsregel, da havde Folkethinget aldeles ingen<lb />
Ret til at indskride i nogetsomhelst Tilfælde; er det derimod, som jeg<lb />
antager, en reen Souverainitets-Handling, da maa denne Ret til at<lb />
undtage fra Loven enten forbeholdes den hele souveraine Magt, det<lb />
er Kongen i Forening med Folket, eller den ene Deel af den souveraine Magt kan overdrage sin Myndighed til den anden, som i dette<lb />
Tilfælde. Folket kan overdrage sin Myndighed til Kongen ene. At<lb />
der er Noget i min Paastand, bekræftes endelig ved at see hen til<lb />
andre Landes Constitutionsbestemmelser herom. Saaledes har f. Ex.<lb />
den franske Constitution kun indrømmet den udøvende Magt en betinget Benaadningsret, og Amnestien er ganske forbeholdt den lovgivende Magt; det hedder nemlig i § 55: „Amnesti gives kun<lb />
ved Lov".<lb />
(Fortsættes.)<lb />
Trykt og forlagt af Kgl. Hofbogtrykker Bianco Luno.<lb />
</p>
</rightside>


</pb>