3755
<pb n="210">
<h>
<coll>
3755
</coll>
F. t. L. om Rettens Pleje.
<colr>
3756
</colr>
</h>
<lowtitle>§ 894.</lowtitle>
<p>
Naar Formanden har endt sit Foredrag, oplæses Spørgsmaalene og overgives<lb />
i en af Formanden underskreven Udfærdigelse til Nævningernes Ordfører.
</p>
<p>
Formanden kan efter sit Skøn og skal efter Begæring af Ordføreren medgive<lb />
Nævningerne Afbildninger, Tegninger eller Kort, som maatte være fremlagte under<lb />
Sagen, Ting, der paastaas at være tagne eller frembragte ved Forbrydelsen eller at have<lb />
været brugte eller bestemte til dens Udførelse, eller som iøvrigt yde umiddelbar Oplys-<lb />
ning om Gerningen eller Tiltaltes Forhold til denne.
</p>
<p>
Formanden henleder Nævningernes Opmærksomhed paa de i §§ 895 og 897—899<lb />
indeholdte Bestemmelser om, hvad de ved deres Raadslagning have at iagttage, og for-<lb />
klarer disse nærmere, for saa vidt han finder det fornødent; derefter opfordrer han Næv-<lb />
ningerne til at begive sig til det for dem bestemte Værelse.
</p>
<lowtitle>§ 895.</lowtitle>
<p>
Indtil Nævningernes Erklæring er vedtagen, maa intet Samkvem finde Sted<lb />
mellem dem og andre Personer, ej heller maa nogen Nævning forlade Raadslagnings-<lb />
værelset eller nogen anden betræde dette uden Tilladelse af Rettens Formand. Rettens<lb />
Formand træffer fornøden Foranstaltning til Iagttagelse heraf.
</p>
<p>
Overtrædes foranstaaende Bestemmelser af en Nævning eller andre, kan Retten<lb />
idømme den eller de skyldige Bøder indtil 1,000 Kr.
</p>
<p>
Den af Nævningerne i Henhold til § 867 valgte Ordfører leder deres Forhandlinger.
</p>
<p>
Om Raadslagningen og Afstemningen skulle Nævningerne iagttage Tavshed.<lb />
Meddelelse derom maa i intet Tilfælde optages i Pressen eller paa anden Maade ske offentlig.<lb />
Overtrædelse af disse Bestemmelser straffes med simpelt Fængsel.
</p>
<p>
I Nævningernes Forsamlingsværelse skulle Aftryk af denne Lovs §§ 895 og 897—899<lb />
være opslaaede i flere Eksemplarer.
</p>
<lowtitle>§ 896.</lowtitle>
<p>
Ved Afgørelsen af, om noget er bevist eller ikke, tages alene Hensyn til de Beviser,<lb />
som ere fremførte under Domsforhandlingen. Bedømmelsen af Bevisernes Vægt er ikke<lb />
bunden ved Lovregler.
</p>
<lowtitle>§ 897.</lowtitle>
<p>
Efter tilendebragt Raadslagning afstemme Nævningerne om de enkelte Spørgs-<lb />
maal i den Orden, hvori disse ere stillede. Ordføreren afæsker hver Nævning enkelt-<lb />
vis hans Stemme i den ved Lodtrækningen bestemte Orden og afgiver selv sin Stemme<lb />
tilsidst.
</p>
<p>
En for Tiltalte ugunstig Besvarelse af et Hoved- eller Tillægsspørgsmaal kan kun<lb />
vedtages med mindst 8 Stemmer; denne Regel finder ogsaa Anvendelse ved de i §§ 889—<lb />
890 ommeldte Tillægsspørgsmaal.
</p>
<p>
Er den bekræftende Besvarelse af et Hovedspørgsmaal bleven vedtaget med<lb />
den fornødne Stemmeflerhed, blive de Nævningers Stemmer, som maatte have erklæret<lb />
sig for det benægtende Svar, at regne til den Tiltaltes Gunst ved Afgørelsen af de til samme<lb />
sig sluttende Tillægsspørgsmaal; som Følge heraf bliver der ved Afstemningen over saa-<lb />
danne Tillægsspørgsmaal ikke at afæske disse Nævninger en særlig Erklæring.
</p>
<lowtitle>§ 898.</lowtitle>
<p>
Opstaar der Tvivl hos Nævningerne om den Fremgangsmaade, som de skulle<lb />
iagttage, eller om Betydningen af de stillede Spørgsmaal eller om Svarenes Affattelse,
</p>

</pb>