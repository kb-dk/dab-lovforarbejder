1601
<pb n="64" >
<p rend="page">64</p>
<h>
<coll>1601</coll>
<colr>1602</colr><lb />
Den foreløbige Behandling af Grundlovsudkastet. § 6.<lb />
</h>
<leftside>

<p>
<speaker>Grundtvig:</speaker> Naar en høitæret Taler nys bemærkede, at mellem de<lb />
mange listige Paafund, som den katholske Kirkes Tjenere og Jesuiterne ere berygtede for, da er det ogsaa et, at de ligesom Ingenting løse Regenterne fra den Ed, de have gjort paa Landenes Grundlov, og henholdende mig dertil vil jeg blot spørge Forsamlingen, om<lb />
den da synes, der er den mindste Sikkerhed for den Ed, som paalægges<lb />
kongen af Danmark, naar han skal love at høre til den evangelisk-lutherske<lb />
Kirke; og dernæst saa vil jeg gjøre opmærksom paa, at da den evangelisk-lutherske Kirke slet ikke er noget vedtaget eller bestemt Begreb,<lb />
saa vilde da hans Baand dertil være noget aldeles ubetydeligt. Da overalt<lb />
dette Spørgsmaal skal behandles uden Forbindelse med, hvad det jo<lb />
fører til, med Spørgsmaalet om, hvorvidt der skal være enten en<lb />
„heelherskende" eller „halvherskende" Religion i Danmark fremdeles,<lb />
og om den skal kaldes evangelisk-luthersk, saa seer jeg ikke rigtig, at<lb />
der skulde blive nogen Ende paa Talen om denne Paragraph, medmindre<lb />
man beslutter sig til, som en Udvei at dvæle ved Navnet Folkekirke istedetfor<lb />
det almindelige og saaledes overlade det til en følgende Drøftelse, hvad<lb />
der skal bestemmes om den evangelisk-lutherske Kirkes Stilling og Fortrin i Danmark. Jeg kan imidlertid ved denne Leilighed ikke<lb />
undlade at bemærke den Synderlighed, at idet baade den høiærværdige Taler og ligeledes en anden Taler meget rigtigen, efter<lb />
min Overbeviisning, med den fuldeste Ret paastode, at det var Hovedsagen, at kongen var folkelig, altsaa var dansk, at saa hørte jeg<lb />
dog ikke mindste Beklagelse derover, at der ikke findes det mindste<lb />
Ord i hele Grundloven, der siger, at han skal være Dansk; og at<lb />
det ikke fulgte deraf, at han hørte til den evangelisk-lutherske Kirke,<lb />
eller sagde, at han hørte dertil, at det ikke fulgte deraf, at han var<lb />
Dansk eller folkelig af Hjertens Grund, det troer jeg at kunne spare<lb />
Beviset for. Naar endelig den Taler, som sidst var oppe, naar han<lb />
erklærede, at vi maatte med Hensyn til Religionen undgaae Alt,<lb />
hvad der kunde føre til Splidagtighed, da seer man let, at dette<lb />
vilde føre langt videre end til denne Paragraph, thi det vilde føre<lb />
til dem, som bestemme Religionen for Danmark.<lb />
</p>

<p>
<speaker>Mynster:</speaker> Jeg skal blot bemarke, at den evangelisk-lutherske<lb />
Religion eller Kirke, efter den Augsburgske Confession, er udentvivl<lb />
et saa bestemt Begreb, som her behøves, og dernæst, at Grundloven<lb />
ikke foreskriver, at Kongen skal aflægge nogen Ed paa Confessionen,<lb />
men den siger kun, at kongen skal henhøre til den evangelisk-lutherske<lb />
Kirke, altsaa hvis han gik over til en anden Kirke, saa vilde han<lb />
efter Grundloven derved have forbrudt sin Krone.<lb />
</p>

<p>
<speaker>Grundtvig:</speaker> Jeg veed ikke rettere, end at den evangeliske<lb />
Kirke ikke har nogen Lovhjemmel nogetsteds, undtagen i Preussen,<lb />
og jeg veed ikke rettere, end at den evangeliske Kirke er netop et<lb />
Udtryk, som var, førend nogen Statskirke opkom der, og hvortil man<lb />
altsaa bestandig maatte komme tilbage, naar man vilde have nogen<lb />
begrundet Mening om, hvad Statskirken er. Tilføier man: efter den<lb />
Augsburgske Confession, da lægger man Noget til, som giver en Bestemmelse, men det er Noget, som fattes i Udkastet.<lb />
</p>

<p>
<speaker>Barfod:</speaker> Jeg seer ikke rettere, end, at naar kongen skal aflægge Ed paa hele Grundloven, saa aflægger han ogsaa Ed paa,<lb />
at han tilhører den evangelisk-lutherske Kirke, hvis § 6 bliver staaende; og tilhører han den ikke, saa aflægger han Meened. Der er<lb />
talt om religios Ligegyldbighed; der er talt om de Farer, som kunne<lb />
true, hvis kongen blev katholsk, og hvis man fik Jesuiter herind.<lb />
Jeg har den Lykke at kunne erklære, at jeg troer at tilhøre den<lb />
evangelisk-lutherske Tro; men som en Følge deraf har jeg ogsaa den<lb />
Lykke at finde mig overbeviist om, at denne Tro er Sandhed, men<lb />
kan da ikke begribe, at de, der ogsaa ansee den for Sandhed, skulle<lb />
troe, at hvad der ikke er Sandhed, altsaa Løgn, skal være stærkere<lb />
end Sandheden. Derfor kan jeg, for mit Vedkommende, som evangelisk Lutheraner ikke i fjerneste Maade frygte for, at vi skulde faae<lb />
en katholsk Konge eller de saa frygtelige Jesuiter herind; jeg er vis<lb />
paa, at Lutherdommen er stærkere end Jesuitdommen.<lb />
</p>

<p>
<speaker>Grundtvig:</speaker> Jeg maa forbeholde mig at stille det Ændringsforslag i den Retning, at Ordet „Folkekirken" sættes istedetfor „den<lb />
evangelisk-lutherske Kirke".<lb />
</p>

<p>
<speaker>Gram:</speaker> Efter hvad der nu er bleven yttret, har jeg kun lidt<lb />
at tilføie. Jeg havde ønsket, at Behanblingen af denne Paragraph<lb />
</p>
</leftside>
<rightside>
<p>
var bleven opsat til Behandlingen af § 2, da dog vistnok Enhver<lb />
maa erkjende, at disse Paragrapher staae i noie Forbindelse med<lb />
hinanden. Men da dette nu ikke er skeet, skal jeg tillade mig at foreslaae en Redactionsforandring af denne Paragraph hvorved Hovedspørgsmaalet holdes aabent, idet jeg ønskede, at den kom til at hedde<lb />
saaledes:<lb />
</p>
<p>
„kongen skal høre til den danske Folkekirke."<lb />
</p>

<p>
<speaker>J. A. Hansen:</speaker> Blandt de Forsvarsgrunde, man fra forskjellige Sider har anført for nærværende Paragraph, var ogsaa den,<lb />
der er anført af flere Talere, og navnlig af den ærede Rigsdagsmand for Randers Amts 4de District (la Cour), at den evangelisk-lutherske Religion er Folkets Religion, og at den endog er ligesaa<lb />
inderlig forenet med Folket som dets Danskhed, saa at han endog<lb />
har meent, at Danskhed og evangelisk Lutherskhed kunde betyde det<lb />
Samme. Jeg finder mig opfordret til i den Anledning at fremsætte<lb />
et Par Bemærkninger. Vilde disse ærede Talere vedkjende sig, ved<lb />
at anføre denne Grund, at de gaae ud fra en juridisk Betragtning<lb />
af disse Forhold, da maa jeg sige: de have Ret. Det danske Folk i<lb />
sin Heelhed hører, juridisk talt, til den evangelisk-lutherske Kirke;<lb />
det danske Folk skal udvortes bekjende sig til den, dersom det vil<lb />
vedblive at hedde dansk; det kan ikke blive i Danmark, naar det ikke<lb />
udvortes, juridisk, bekjender sig til denne Tro; men ved at afgjøre<lb />
Spørgsmaalet, om denne Paragraph skal blive staaende eller ikke, da<lb />
mener jeg rigtignok, at det ikke er det rette Standpunkt, man er<lb />
kommen ind paa i sin Betragtning. Jeg mener, at ligesom dette<lb />
Grundlovsudkast, idet det indlader sig paa at bestemme Borgernes<lb />
religiøse Rettigheder og Pligter, har lagt an paa at betragte alle<lb />
disse Forhold fra et christeligt Standpunkt, medens vor tidligere<lb />
Lovgivning alene betragtede den fra et juridisk, saaledes mener<lb />
jeg ogsaa, at vi ved Behandlingen af denne Sag bør sætte os paa<lb />
et christeligt Standpunkt, og forlade det juridiske. Gjør man det,<lb />
saa spørger jeg, naar man, for at blive i Danmark, er tvungen, tildeels ved Mulcter, deels ved Vand- og Brødstraf, deels ved Tugthuusstraf, inden 2 Maaneder, efterat man har faaet et Barn født,<lb />
at skulle lade det døbe efter den evangeliske-lutherske Kirkes Formular;<lb />
naar man stal mulcteres uafladelig høiere og hoiere, ja miste det<lb />
Sidste, man har; naar man ikke lader sine Børn, naar de opvoxe,<lb />
undervise i den evangelisk-lutherske Tro af den Skolelærer, der er<lb />
bleven beskikket til at undervise dem; naar man, for at blive i Danmark, skal lade sine Børn, naar de have opnaaet den fornødne Alder,<lb />
consirmere, og det af den evangeltsk-lutherske Kirkes Lærere og efter<lb />
dens Ritus; naar man skal, for at vedligeholde sin fulde borgerlige<lb />
Ære, deeltage i Nydelsen af Herrens Nadvere, efter den her bestaaende Ritus og efter et visk Mellemrum, og, naar det gaaer ud<lb />
derover, tabe sin borgerlige Ære, saa at man ikke for nogen Ret<lb />
antages som gyldigt Vidne — saa spørger jeg, har man da fra et<lb />
christeligt Standpunkt Ret til at sige, at den Kirke, hvis Medlemmer<lb />
paa den Maade ere gjorte til dens Medlemmer, christeligt talt, høre<lb />
til den? Juridisk har man Ret til at sige det, men christeligt<lb />
kan jeg ikke indrømme, man har denne Ret.<lb />
</p>

<p>
<speaker>Formanden:</speaker> Maaskee den ærede Taler vil indrømme mig, at<lb />
denne Discussion nærmest hører hen til en anden Deel af Udkastet,<lb />
nemlig §§ 64—66. Det synes mig at være en temmelig vidtløftig<lb />
Indledning, men jeg veed naturligviis ikke, hvorhen den ærede Taler<lb />
vil komme; det forekommer mig imidlertid, at han for Øieblikket<lb />
fjerner sig formeget fra det foreliggende Spørgsmaal.<lb />
</p>

<p>
<speaker>J. A. Hansen:</speaker> Jeg haaber rigtignok ikke at komme videre<lb />
end jeg er; men jeg vilde blot anføre, hvad jeg troede at vedkomme<lb />
den Parograph, hvorom her er Tale.<lb />
</p>

<p>
<speaker>Formanden:</speaker> Herimod kan der vist ikke være Noget at erindre,<lb />
forsaavidt som der skal begrundes den Sætning, om Kongen skal<lb />
høre til den evangelisk-lutherske Kirke eller ikke. Sammenhængen hermed og med hvad den ærede Taler har yttret kan jeg rigtignok ikke<lb />
skjønne, men muligt, at den ved den følgende Udvikling kan vise sig.<lb />
</p>

<p>
<speaker>J. A. Hansen:</speaker> Man har anført som Grund for, at Hs.<lb />
Majestæt skal bekjende sig til den evangelisk-lutherske Kirke, at det<lb />
var Folkets Tro i Danmark. Jeg har i min Argumentation gaaet<lb />
ud paa at bevise, at den ikke med Rette kan siges at være Folkets<lb />
</p>
</rightside>


</pb>