458
<pb n="194" />
<h>
<coll>10de April.   1909.</coll>
<topmidle>458</topmidle>
<colr>Nr. 53. 26de Marts.</colr>
</h>
<wtitle>§ 823.</wtitle>
<p>
Sager om Erstatning for uforskyldt Varetægtsfængsel eller for uforskyldt Udståelse af Straf rejses ved, at Amtmanden (i København Politidirektøren) udfærdiger<lb/>
en Beslutning om Sagsanlæg mod vedkommende til at kendes uberettiget til Erstatning,<lb/>
og Fremgangsmåden bliver i øvrigt med de fornødne Lempelser i Overensstemmelse<lb/>
med de i nærværende Kapitel givne Regler for Tiltale. For Tiltalte beskikkes en Forsvarer, for så vidt han ikke begærer selv at sørge for sit Forsvar.
</p>
<wtitle>§ 824.</wtitle>
<p>
Retten kan på et hvilket som helst Tidspunkt forinden Afholdelsen af det<lb/>
Ting, på hvilket en Sag er bestemt til at skulle foretages, af egen Drift eller<lb/>
efter Begæring ved Kendelse beslutte dens Afvisning, når den, efter at der er givet<lb/>
Anklageren Lejlighed til at udtale sig, samt hvis der er Spørgsmål om en afhjælpelig Mangel, til at foretage det i så Henseende fornødne, finder:
</p>
<p>
1.	at nogen Omstændighed er til Stede, som må medføre, at Sagen under Domsforhandlingen afvises, eller
</p>
<p>
2.	at den Myndighed, efter hvis Ordre Sagen er anlagt, mangler Påtaleret, eller
</p>
<p>
3.	at et Forhold som det i Anklageskriftet beskrevne ikke er strafbart, eller at Straf<lb/>
er udelukket ved Forældelse eller af anden lignende Grund.
</p>
<p>
Finder Retten, at Sagen er unddragen fra Behandling for Nævninger, afsiger<lb/>
den, efter så vidt fornødent at have givet Anklageren Lejlighed til at udtale sig,<lb/>
herom Kendelse, hvorefter Påtalemyndigheden foranstalter Forundersøgelsen genoptagen til Supplering af Bevismaterialet, jvf. § 801. Hvis det skyldes Tiltaltes egen Erklæring under Forundersøgelsen (§ 679 e. smh. m. § 678 b og c), at Sagen er påstævnet som Nævningesag, beror det på Rettens Skøn, om han nu skal have Adgang<lb/>
til at begære Domsbehandling uden Nævninger.
</p>
<wtitle>§ 825.</wtitle>
<p>
Udsættelse af Domsforhandlingen kan forinden dennes Begyndelse besluttes af<lb/>
Retten, når dette findes nødvendigt af Hensyn til denne selv eller på Grund af<lb/>
andre Omstændigheder, såsom Tiltaltes Flugt, Hindringer for Anklageren, Tiltalte<lb/>
eller Forsvareren, for Vidner eller Syns- eller Skønsmænd, Forandringer i Tiltalen<lb/>
eller Anmeldelse af ny Beviser.
</p>
<p>
Om Udsættelsesgrunde, som indtræde før Domsforhandlingens Begyndelse,<lb/>
påhviler det enhver vedkommende snarest muligt at underrette Retten.
</p>
<wtitle>§ 826.</wtitle>
<p>
De i de foregående Paragraffer omhandlede Beslutninger af Retten, med Undtagelse af de i § 824 nævnte, kunne, så længe Domsforhandling ikke er begyndt,<lb/>
såvel som når denne er udsat, træffes af Rettens Formand. Det samme gælder<lb/>
om Beslutninger om Sagers Adskillelse eller Forening, om Tiltaltes Anholdelse, Fængsling eller Løsladelse, så og om enhver anden Beslutning, der sigter til at forberede<lb/>
Domsforhandlingen. Fornøden Underretning om de tagne Beslutninger meddeles<lb/>
Parterne.
</p>
<p>
De Retsmøder, som afholdes inden Domsforhandlingen, ere ikke offentlige.<lb/>
Begæringer til Retten, som ikke fremsættes mundtligt i et Retsmøde, stiles skriftligt<lb/>
til Retten. Er Tiltalte fængslet, kunne hans Henvendelser til Retten — derunder Meddelelse om Beviser, han ønsker fremførte (§§ 818 og 820) — fremsættes til Undersøgelsesrettens Retsbog eller for Fængselsbestyreren, som har at modtage samme til<lb/>
en dertil indrettet Bog. Udskrift tilstilles uden Ophold Landsrettens Kontor og i de<lb/>
i §§ 818 og 820 omhandlede Tilfælde tillige Anklageren.
</p>
<pagename>Nr. 53. Lov af 26. Marts om Rettens Pleje.</pagename>