408
<pb n="144" />
<h>
<coll>10de April.   1909.</coll>
<topmidle>408</topmidle>
<colr>Nr. 53. 26de Marts.</colr>
</h>
<wtitle>§ 623.</wtitle>
<p>
Med Hensyn til Valget af de Genstande, hvori Arresten gøres, forholdes der<lb/>
efter de i §§ 497 og 498 givne Forskrifter, ligesom der i øvrigt ved Arrestforretningers<lb/>
Foretagelse, med de af Forholdets Natur følgende Lempelser, gås frem efter de om<lb/>
Eksekutionsforretninger i §§ 510—518 givne Regler.
</p>
<wtitle>§ 624.</wtitle>
<p>
I Fogedbogen optegnes nøjagtigt alle de enkelte Genstande, hvori Arrest<lb/>
gøres, og ved hver enkelt Genstand tilføjes dens Værdi efter den stedfundne Ansættelse.
</p>
<p>
Fogden erklærer derefter til Fogedbogen de optegnede Genstande for belagte<lb/>
med Arrest til Arrestrekvirentens Sikkerhed. Det betydes Skyldneren, at han fra nu<lb/>
af ikke uden at udsætte sig for Strafansvar kan råde over dem på en Måde, som<lb/>
kommer i Strid med Arrestrekvirentens Ret. Er Skyldneren ikke til Stede, gives der<lb/>
den eller dem, som i Henhold til § 508 tilkaldes på hans Vegne, Pålæg om at give<lb/>
ham en sådan Betydning. Efter Omstændighederne kan et lignende Pålæg gives<lb/>
den Trediemand, i hvis Besiddelse det arresterede er.
</p>
<p>
Er Arrest på Person pålagt, tilkendegives det af Fogden Skyldneren, hvis<lb/>
han er til Stede, at han er belagt med Gældsfængsel, hvorefter Fogden beordrer ham<lb/>
straks henbragt til Gældsfængslet, I modsat Tilfælde er det Rekvirentens egen Sag<lb/>
at drage Omsorg for Udførelsen af Arrestkendelsen ved Skyldnerens Indsættelse i<lb/>
Gældsfængsel, og han kan hertil fordre Politiets Bistand. Så snart Indsættelsen i<lb/>
Gældsfængslet er sket, har Rekvirenten øjeblikkelig at meddele Fogden Underretning<lb/>
herom; denne gør, efter at have hørt Arrestforvarerens Forklaring, fornøden Bemærkning i Fogedbogen om Tiden og Klokkeslettet for Indsættelsen.
</p>
<wtitle>§ 625.</wtitle>
<p>
Hvis der ikke allerede er anlagt Retssag i Anledning af den Fordring, for<lb/>
hvilken Arrest er gjort, skal Rekvirenten, når Skyldneren ikke under eller efter Forretningen har frafaldet Forfølgning, inden en Uge efter Arresten anlægge sådan Sag,<lb/>
under hvilken han tillige skal nedlægge særskilt Påstand på, at Arrestens Foretagelse<lb/>
stadfæstes. Retten kan bestemme, at Spørgsmål vedrørende Arrestens Stadfæstelse<lb/>
forhandles særskilt, jvf. § 277. Skal Sagen begynde med Mægling ved Forligskommissionen, skal, hvis Forlig ej opnås, Sagen indstævnes for Retten hurtigst muligt efter<lb/>
Mæglingens Slutning.
</p>
<p>
Er Retssag i Anledning af pâgældende Fordring svævende ved første Instans,<lb/>
bliver der inden fornævnte Frist at anlægge en særskilt Arrestsag ved den samme<lb/>
Ret, ved hvilken hin Sag behandles. Det er Retten forbeholdt at bestemme, at Arrestsagen skal sættes i Forbindelse med Hovedsagen, såvel som at den ene af disse<lb/>
Sager skal udsættes, indtil den anden er pâkendt, jvf. §§ 277 og 278.
</p>
<p>
Er Dom falden i første Instans i Retssagen, hvorunder den Fordring er indtalt, for hvilken Arresten er gjort, anlægges Arrestsagen ved den Ret, af hvilken hin<lb/>
Sag er bleven påkendt. Retten kan i Tilfælde af Anke udsætte Arrestsagens Forhandling i det hele eller for en Del, jvf. § 278.
</p>
<p>
Når Arrestforfølgning finder Sted som særskilt Sag, er Forligsmægling<lb/>
unødvendig.
</p>
<p>
Reglerne om Arrestens og Fordringens Forfølgning blive med de fornødne<lb/>
Lempelser at anvende, når Arrest er afværget ved Sikkerhedsstillelse.
</p>
<p>
Arrest for Bodmerigæld behøver ikke at forfølges til Stadfæstelse.
</p>
<pagename>Nr. 53. Lov af 26. Marts om Rettens Pleje.</pagename>