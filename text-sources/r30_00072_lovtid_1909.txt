336
<pb n="72" />
<h>
<coll>10de April.   1909.</coll>
<topmidle>336</topmidle>
<colr>Nr. 53. 26de Marts.</colr>
</h>
<title>Kapitel 29.</title>
<undertitle>
Sagsomkostninger og Rettergangsbøder.
</undertitle>
<wtitle>§ 302.</wtitle>
<p>
Enhver Part har at betale de Omkostninger, som foranlediges ved processuelle<lb/>
Skridt, der af ham begæres eller sættes i Bevægelse, dog med Forbehold af Ret til at<lb/>
få dem erstattede af Modparten ifølge nedenstående Regler.
</p>
<p>
Omkostningerne ved processuelle Skridt, som Retten anordner, kunne foreløbig<lb/>
kræves betalte enten af den Part, i hvis Interesse Retten anser det foretagne at være,<lb/>
eller af begge Parter i det Forhold, som Retten bestemmer, se dog § 275, 2det Stykke.
</p>
<wtitle>§ 303.</wtitle>
<p>
Den tabende Part er pligtig at erstatte Modparten de ham ved Retssagen påførte Udgifter, for så vidt Parterne ikke selv have truffet en anden Overenskomst,<lb/>
eller Retten i særlige Omstændigheder finder skellig Grund til at gøre Afvigelse fra<lb/>
denne Regel.
</p>
<p>
Udgifter, der ikke have været fornødne for Sagens forsvarlige Udførelse,<lb/>
erstattes ikke. Hvilke Udgifter der i det givne Tilfælde have været fornødne, afgør<lb/>
Retten efter sit Skøn. Beløbet ansættes under eet til en rund Sum, således at<lb/>
Udgift til Sagførersalær erstattes med et passende Beløb, og øvrige Udgifter så vidt<lb/>
muligt erstattes fuldt ud. Tilkendelse af Sagens Omkostninger skadesløst eller efter<lb/>
Regning eller overhovedet på anden Måde end med et bestemt, i Dommen fastsat<lb/>
Beløb kan således ikke finde Sted, selv om der derom foreligger Overenskomst<lb/>
mellem Parterne.
</p>
<p>
Den Omstændighed, at enkelte Søgsmålsgrunde eller Indsigelser forkastes, eller<lb/>
enkelte Beviser anses ikke at oplyse noget i Sagen, medfører ikke i og for sig, at de<lb/>
herpå anvendte Udgifter skulle som ikke fornødne udelukkes fra Erstatning.
</p>
<p>
Når en Sag hæves, kan Retten efter Omstændighederne pålægge den ene<lb/>
Part helt eller delvis at erstatte Modparten dennes Sagsomkostninger eller bestemme,<lb/>
at hver af Parterne skal bære sine Omkostninger (ophæve Omkostningerne).
</p>
<p>
Har Sagsøgte lovlig tilbudt Sagsøgeren, hvad der kan tilkomme denne, bør<lb/>
Sagsøgeren erstatte Sagsøgte Udgifterne ved den derefter følgende Del af Processen.
</p>
<wtitle>§ 304.</wtitle>
<p>
Når Sagen i det hele afvises, betragtes den med Hensyn til Sagsomkostninger som tabt af Sagsøgeren.
</p>
<wtitle>§ 305.</wtitle>
<p>
Procesfæller hæfte solidarisk for Sagsomkostninger. Dog kan Retten, når<lb/>
Omstændighederne tale derfor, pålægge en enkelt eller enkelte af dem at udrede visse<lb/>
Dele af Omkostningerne.
</p>
<wtitle>§ 306.</wtitle>
<p>
For så vidt en Sags Udfald er gjort afhængigt af den ene Parts Ed, bliver<lb/>
den også i Henseende til Sagsomkostningerne at betragte som vunden eller tabt af<lb/>
ham, eftersom Eden aflægges eller ikke.
</p>
<pagename>Nr. 53. Lov af 26. Marts om Rettens Pleje.</pagename>