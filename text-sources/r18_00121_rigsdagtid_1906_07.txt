3881
<pb n="121"/>
<h>
<coll>3881</coll>
<topmidle>Forsl. t. L. om Rettens Pleje.</topmidle>
<colr>3882</colr>
</h>
<p>
kan der kun fordres Sikkerhed for en Fjerdedel af det Beløb, som Køberen skal ud-<lb />
betale, foruden for Auktionsomkostningerne. Sikkerheden bør bestaa i indenlandske<lb />
Værdipapirer, der have Kurs paa Kjøbenhavns Børs, eller i Panteobligationer i faste<lb />
Ejendomme, som fyldestgøre, hvad der efter de gældende Regler kræves til umyndiges<lb />
og offentlige Stiftelsers Midlers Betryggelse. Fogden kan tilstaa den bydende en kort<lb />
Frist af indtil en Uge til at tilvejebringe Sikkerheden, naar der kun ikke mangler<lb />
Sikkerhed for de Omkostninger, som maatte flyde af, at der maa afholdes en ny<lb />
Auktion.
</p>
<p>
Medens enhver af de i Salget interesserede er pligtig at lade sig nøje med<lb />
foranførte Sikkerhed, staar det derimod til enhver af dem for sit Vedkommende ganske<lb />
at frafalde Fordring paa Sikkerhed eller at lade sig nøje med en ringere reel Sikkerhed<lb />
eller med blot personlig Sikkerhed.
</p>
<p>
Hvis paagældende ikke har ladet Tilkendegivelse herom optage i Auktions-<lb />
vilkaarene, kan han ved selve Auktionen før eller efter Budenes Modtagelse afgive sin<lb />
Erklæring herom.
</p>
<wtitle>§ 542.</wtitle>
<p>
Ligesom Rekvirenten har at iagttage de oven for i §§ 539—541 givne Regler,<lb />
saaledes er saavel han som enhver anden af de i Tvangssalget interesserede Personer<lb />
ubeføjet til, uden Nødvendighed i Auktionsvilkaarene at optage eller til dem at lade<lb />
tilføje andre usædvanlige eller byrdefulde Betingelser, som kunne antages at ville af-<lb />
skrække Køberne.
</p>
<wtitle>§ 543.</wtitle>
<p>
I det i § 538 omhandlede Møde have de indkaldte at fremkomme med deres<lb />
Indsigelser imod eller Ændringsforslag til det af Rekvirenten gjorte Udkast til Auk-<lb />
tionsvilkaar saavel som med de Tilføjelser, som enhver for sit eget Vedkommende vil<lb />
have optaget i Auktionsvilkaarene. Dog er hermed ikke sigtet til den eller dem, som<lb />
anse sig ejendomsberettigede til det udlagte eller tro sig i Besiddelse af Servitutter,<lb />
Grundbyrder eller lignende Rettigheder over Ejendommen, for saa vidt disse skulle<lb />
gaa forud for alle eller nogen af dem, der skulle have Dækning gennem Tvangssalget.
</p>
<wtitle>§ 544.</wtitle>
<p>
Fremkommer ingen Indsigelse eller anden Bemærkning fra nogen af de ind-<lb />
kaldte eller andre, som møde for at varetage deres Tarv i Anledning af Salget, anses<lb />
de samtlige at vedtage, at Tvangssalget ogsaa for deres Vedkommende skal foregaa i<lb />
Henhold til det fremlagte Udkast til Auktionsvilkaar. Dog har Fogden paa Embeds<lb />
Vegne at paase, at Auktionsvilkaarene ikke vilkaarlig afvige fra de i §§ 539—541<lb />
givne Regler, medmindre udtrykkeligt Samtykke hertil haves fra alle vedkommende, og<lb />
at der ikke i Auktionsvilkaarene indsættes Bestemmelser, som ere i Strid med de<lb />
ifølge Panteattesten bedre prioriterede, ikke mødende Panthaveres Rettigheder. Han<lb />
har fremdeles at sørge for, at Størrelsen af de Omkostninger, Restancer og mulige<lb />
andre Ydelser, som det paalægges Køberen at udrede udenfor Købesummen, oplyses<lb />
og udtrykkelig opgives, i alt Fald ved Angivelse af deres højeste Beløb.
</p>
<p>
Fremsættes der Indsigelser, Ændringsforslag eller Begæringer om Tilføjelser<lb />
til det forelagte Udkast til Auktionsvilkaar, skal Fogden ved sin Mægling søge at<lb />
tilvejebringe Enighed om Auktionsvilkaarene; men lykkes dette ikke, har han, efter<lb />
at Parterne have ytret sig, at afgøre den opstaaede Tvist ved en Kendelse, der af-<lb />
siges snarest muligt, samt derefter at drage Omsorg for, at Auktionsvilkaarene affattes<lb />
i Overensstemmelse med den trufne Afgørelse.
</p>