628
<pb n="212" />
<h>
<coll>
15de April.
</coll>
<topmidle>628</topmidle>
<colr>
1916.
</colr>
</h>
<title>Nr. 90. 11te April.</title>
<p>
ifølge den i Spørgsmålene givne Beskrivelse af Gerningen og Nævningernes Svar på disse<lb />
er erklæret skyldig.
</p>
<wtitle>§ 904.</wtitle>
<p>
Hvor Nævningernes Erklæring går ud på, at Tiltalte er skyldig, men Retten<lb />
finder, at Sagens Bevisligheder ikke har afgivet tilstrækkeligt Grundlag for at fælde<lb />
Tiltalte for den Forbrydelse, i hvilken Nævningerne har erklæret ham skyldig, kan<lb />
den ved Kendelse beslutte, at en ny Domsforhandling skal foregå. Beslutningen træffes<lb />
i Embeds Medfør, uden at Parterne har Adgang til derom at fremsætte Begæring, og kan<lb />
træffes, så længe Dom ikke er afsagt.
</p>
<wtitle>§ 905.</wtitle>
<p>
Ny Domsforhandling, som besluttes i Medfør af forrige Paragraf, bliver at foretage,<lb />
enten på samme eller på et senere Ting, for andre Dommere og andre Nævninger. Indtil<lb />
Nævningeerklæring under den nye Sag er afgivet, kan Rigsanklageren beslutte at frafalde<lb />
Tiltale, i hvilket Tilfælde Frifindelsesdom bliver at afsige.
</p>
<p>
Falder også den nye Domsforhandling ud til en fældende Nævningeerklæring,<lb />
kan Retten, når den finder, at Beviset er utilstrækkeligt til at fælde Tiltalte for den<lb />
Forbrydelse, i hvilken Nævningerne har erklæret ham skyldig, afsige Frifindelsesdom<lb />
eller, når den finder det godtgjort, at Tiltalte er skyldig i en mindre Forbrydelse end<lb />
den, Nævningernes Erklæring lyder på, afsige Dom i Overensstemmelse hermed; Bestemmelsen i sidste Punktum af § 909 finder herved tilsvarende Anvendelse.
</p>
<p>
Under den nye Sag kan der ikke forelægges Nævningerne noget Spørgsmål, som<lb />
sigter på en strengere Straf, end Tiltalte vilde have været hjemfalden til, såfremt den<lb />
første Nævningeerklæring var blevet taget for gyldig, medmindre Betingelser foreligger<lb />
for Genoptagelse.
</p>
<wtitle>§ 906.</wtitle>
<p>
Når Tiltalte af Nævningerne er erklæret skyldig, og Retten ikke straks i Henhold til § 903, 2det Stykke, eller § 905 afsiger Frifindelsesdom eller i Henhold til § 904<lb />
beslutter, at ny Domsforhandling skal foregå, får først Overanklageren og derefter<lb />
Forsvareren og Tiltalte Ordet for at udtale sig om Strafudmålingen og andre Punkter,<lb />
som ligger udenfor Nævningernes Afgørelse, og der gives dem Lejlighed til at fremkomme<lb />
med de Bevisligheder, som herved måtte udkræves. Parternes Udtalelser og Bevisførelsen<lb />
må ikke gå ud på at rokke ved noget, som er afgjort ved Nævningernes Erklæring.<lb />
Ved denne Forhandlings Slutning optages Sagen til Dom.
</p>
<p>
Har Tiltalte ikke været til Stede under Afgivelsen af Nævningernes Erklæring,<lb />
bliver denne, forinden Forhandlingen kan fortsættes på Grundlag af samme, at oplæse<lb />
for ham, efter at han atter er fremstillet.
</p>
<wtitle>§ 907.</wtitle>
<p>
Domsforhandlingen afsluttes ved Rettens Dom i Sagen; dog betragtes Sagen<lb />
som tingfæstet ved Retten, indtil Dommens Fuldbyrdelse kan begynde, eller indtil i<lb />
Tilfælde af Anke Sagens Aktstykker er indsendte til Rigsanklageren (jfr. § 952).
</p>
<wtitle>§ 908.</wtitle>
<p>
Dommen skal, for så vidt den ikke går ud på Sagens Afvisning, enten domfælde eller frifinde.
</p>
<title>
Nr. 90. Lov af 11. April om Rettens Pleje.
</title>