491
<pb n="227" />
<h>
<coll>10de April.   1909.</coll>
<topmidle>491</topmidle>
<colr>Nr. 53. 26de Marts.</colr>
</h>
<title>Kapitel 86.</title>
<undertitle>
Regler om Anke af visse private Straffesager.
</undertitle>
<wtitle>§ 967.</wtitle>
<p>
Når nogen ved en Underrets Dom i en Sag, hvorunder en privat Sagsøger i<lb/>
den borgerlige Retsplejes Former har påtalt en Forbrydelse, som er undergiven privat<lb/>
Påtale, er dømt til Fængselsstraf, kan han rejse Anke overensstemmende med de<lb/>
Regler, som gælde i offentlige Sager. Påtalemyndigheden har da overensstemmende med<lb/>
Reglerne i Kapitel 81, jvf. Kapitel 80, at indbringe Sagen for Landsretten, hvor<lb/>
Ankesagen forberedes og behandles efter de for offentlige Sager gældende Regler.<lb/>
Påtalemyndigheden lader Meddelelse om Ankesagen forkynde for den private Sagsøger,<lb/>
der har Adgang til at slutte sig til Forfølgningen for Landsretten overensstemmende<lb/>
med Bestemmelserne i § 708. Finder Påtalemyndigheden, at en offentlig Interesse<lb/>
kræver, at en Underrets Dom i en privat forfulgt Straffesag (jvf. 1ste Punktum) gøres<lb/>
til Genstand for Påanke, kan den af egen Drift iværksætte sådan, og foranstående<lb/>
Regler finde da tilsvarende Anvendelse.
</p>
<p>
Foranstående Regler finde tilsvarende Anvendelse, hvor en Landsrets Dom i<lb/>
en privat Straffesag kan påankes til Højesteret i Medfør af Reglerne i § 426 eller<lb/>
§ 943.
</p>
<p>
Den private Sagsøger kan uanset denne sin Stilling afhøres som Vidne i Sagen.
</p>
<title>Kapitel 87.</title>
<undertitle>
Påtale af borgerlige Krav under Straffesager.
</undertitle>
<wtitle>§ 968.</wtitle>
<p>
I Politisager samt i Sager, der pådømmes ved Undersøgelsesretten (§ 903),<lb/>
kan Erstatning hos Tiltalte tilkendes den forurettede for den ved Forbrydelsen forvoldte Skade, når han herom har fremsat Begæring for Retten, hvortil der, for så<lb/>
vidt Sagens Beskaffenhed dertil giver Anledning, bør gives ham Lejlighed.
</p>
<p>
Under andre offentlige Straffesager har vedkommende Påtalemyndiglied, når<lb/>
dette kan ske uden væsentlig Ulempe, efter Begæring af den forurettede at forfølge<lb/>
de for denne ved Forbrydelsen begrundede borgerlige Krav på Tiltalte. Som Følge<lb/>
heraf bør der, for så vidt Sagens Beskaffenhed dertil giver Anledning, under Forundersøgelsen gives den forurettede Lejlighed til at erklære, om han begærer sig tilkendt Erstatning under Sagen. Er dette ikke sket, bør Påtalemyndigheden så betimeligt give ham Lejlighed til at erklære sig, at fornøden Påstand kan blive optagen enten i Anklageskriftet eller i alt Fald i Stævningen.
</p>
<p>
For så vidt særlige Beviser måtte blive at føre under Domsforhandlingen<lb/>
i en Nævningesag til Støtte for et borgerligt Krav, bør Påtalemyndigheden angive<lb/>
disse i sin Bevisfortegnelse eller i et Tillæg til denne (jvf. §§ 816 og 818).
</p>
<p>
Retten kan på ethvert Trin nægte et borgerligt Kravs Forfølgning under<lb/>
Straffesagen, når den finder, at dets Behandling under denne ikke kan ske uden<lb/>
væsentlig Ulempe.
</p>
<p>
Den forurettede kan på ethvert Trin indtil Sagens Optagelse til Dom tage<lb/>
sin Begæring efter nærværende Paragrafs første og andet Stykke tilbage med Forbehold af Adgang til at påtale Kravet i den borgerlige Retsplejes Former.
</p>
<pagename>Nr. 53. Lov af 26. Marts om Rettens Pleje.</pagename>