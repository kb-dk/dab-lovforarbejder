479
<pb n="63" />
<h>
<coll>
1916.
</coll>
<topmidle>479</topmidle>
<colr>
15de April.
</colr>
</h>
<title>Nr. 90. 11te April.</title>
<p>
Retten har på Embeds Vegne at afvise Personer, der ikke er berettigede til<lb />
for den at give Møde for andre, og at tilbagevise Processkrifter, der er underskrevne<lb />
af andre end Parten og de foran nævnte mødeberettigede Personer.
</p>
<wtitle>§ 262.</wtitle>
<p>
Det, der i § 259 er bestemt om Rettens Myndighed til at tilbagevise en Parts<lb />
Processkrifter eller til at udelukke Parten selv fra den mundtlige Forhandling, skal under<lb />
lige Betingelser gælde med Hensyn til Rettergangsfuldmægtige, der ikke er Sagførere.
</p>
<wtitle>§ 263.</wtitle>
<p>
En Rettergangsfuldmægtigs Handlinger eller Undladelser er, for så vidt som<lb />
de falder indenfor Bemyndigelsens Grænser, lige så bindende for Parten, som om de<lb />
var foretagne af denne selv.
</p>
<p>
Dog kan Tilståelser eller andre Erklæringer om det faktiske i Sagen, som<lb />
fremkommer under de mundtlige Forhandlinger, tilbagekaldes eller berigtiges af Parten<lb />
selv, når dette sker straks og umiddelbart efter, at Partens Rettergangsfuldmægtig<lb />
har talt.
</p>
<wtitle>§ 264.</wtitle>
<p>
Rettergangsfuldmægtigens Bemyndigelse til at handle for en Part ophæves i<lb />
Forhold til Modparten ikke derved, at Parten er død, kommet under Konkurs eller<lb />
har mistet sin Myndighed til at råde over Sagen, ej heller derved, at Parten er<lb />
blevet myndig til selv at råde over Processen, men kun ved en Tilkendegivelse til<lb />
Modparten om Befuldmægtigelsens Ophør.
</p>
<wtitle>§ 265.</wtitle>
<p>
Retten påser på Embeds Vegne, at den, der møder som Rettergangsfuldmægtig for en Part, er befuldmægtiget hertil.
</p>
<p>
Dog afkræves der ikke på Embeds Vegne Sagførere Bevis for, at de er<lb />
befuldmægtigede for Parten, og når deres Befuldmægtigelse benægtes af Modparten,<lb />
kan de forlange Udsættelse for at tilvejebringe det fornødne Bevis.
</p>
<p>
Andre Rettergangsfuldmægtige end Sagførere må være i Stand til straks for<lb />
Retten og Modparten at føre Bevis for Befuldmægtigelsen, da de ellers straks kan<lb />
afvises.
</p>
<wtitle>§ 266.</wtitle>
<p>
Når en i øvrigt til at møde for en Part berettiget Person erklærer at ville<lb />
varetage Partens Sag og forpligte sig til at tilvejebringe dennes Billigelse, og ingen<lb />
anden giver Møde for Parten, kan han, når sådant kan ske uden væsentlig Ulempe,<lb />
af Retten stedes hertil enten mod eller uden Sikkerhedsstillelse. Den pågældende<lb />
har da inden næste Retsmøde eller dog inden en anden af Retten bestemt Frist at<lb />
tilvejebringe Partens Godkendelse af lians Handlinger; i modsat Fald afvises han og<lb />
har at tilsvare Modparten de ved Retsmøderne foranledigede Omkostninger såvel som<lb />
muligt Tab ved Sagens Forhaling.
</p>
<wtitle>§ 267.</wtitle>
<p>
Om end en Part i øvrigt lader sin Sag udføre ved en Rettergangsfuldmægtig,<lb />
er han dog ikke udelukket fra selv at ytre sig under den mundtlige Forhandling,<lb />
umiddelbart efter at hans Rettergangsfuldmægtig har talt.
</p>
<title>
Nr. 90. Lov af 11. April om Rettens Pleje
</title>