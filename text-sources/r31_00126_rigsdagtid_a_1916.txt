542
<pb n="126" />
<h>
<coll>
15de April.
</coll>
<topmidle>542</topmidle>
<colr>
1916.
</colr>
</h>
<title>Nr. 90. 11te April.</title>
<wtitle>§ 548.</wtitle>
<p>
Trykte Auktionskataloger kan udstedes af Rekvirenten med Fogedens Billigelse,<lb />
når denne efter Beskaffenheden eller Værdien af de Genstande, der skal sælges, finder<lb />
sådant stemmende med alle Parters Interesse, og udredes Udgifterne dertil i så Fald<lb />
af Auktionsbeløbet.
</p>
<p>
Finder Fogeden ikke Udstedelse af trykte Auktionskataloger nødvendig, står<lb />
det dog enhver i Tvangssalget interesseret frit for på egen Bekostning at udstede sådanne,<lb />
dog indenfor de Frister, som af Fogeden bestemmes.
</p>
<wtitle>§ 549.</wtitle>
<p>
Ved Auktionens Begyndelse oplæses Auktionsvilkårene, som tillige skal opslås til almindelig Efterretning på et iøjnefaldende Sted i Lokalet eller, hvis Auktionen<lb />
afholdes under åben Himmel, da der, hvor den holdes eller begyndes. I trykte Auktionskataloger indføres Auktionsvilkårene straks efter Titelbladet.
</p>
<p>
Når dette er iagttaget, kan de på Auktionen bydende ikke påberåbe sig<lb />
Uvidenhed om Auktionsvilkårene.
</p>
<wtitle>§ 550.</wtitle>
<p>
Fogeden opråber derefter de enkelte Genstande til Salg.
</p>
<p>
Er Auktionskataloger eller specificerede Auktionsplakater udgivne, bortsælges<lb />
Tingene i den Orden, disse angiver, medmindre Fogeden tilsteder Afvigelser herfra : men<lb />
i modsat Fald er Skyldneren berettiget til at bestemme den Orden, hvori de udlagte Genstande skal opråbes.
</p>
<p>
Ved hver enkelt Genstand optegnes i Auktionsbogen eller det dertil hørende<lb />
Auktionskatalog Auktionskøberens Navn og Budets Størrelse.
</p>
<p>
Hvis Betalingen erlægges kontant ved Hammerslaget, gøres derom Bemærkning.
</p>
<wtitle>§ 551.</wtitle>
<p>
Udlægshavere er ingen Sinde berettigede til at modsætte sig, at ældre eller yngre<lb />
Udlægshavere i samme Løsøre skrider til Tvangsauktion efter de her opstillede Regler.<lb />
Dog bør, hvor Auktionen afholdes ifølge Begæring af en yngre Udlægshaver, de af samme<lb />
flydende Omkostninger ikke komme en ældre Udlægshaver til Skade, ligesom Beløbet<lb />
bliver at anvende til hans Fyldestgørelse, forinden noget kan komme den yngre Udlægshaver til gode (jfr. § 554).
</p>
<p>
Det afgøres efter de hidtil gældende Retsregler, om Panthavere kan modsætte sig vedkommende Genstandes Realisation.
</p>
<wtitle>§ 552.</wtitle>
<p>
Når Auktionen er holdt i Overensstemmelse med ovenstående Regler, er den<lb />
med Hensyn til sit Udfald bindende for alle dem, hvis Rettigheder over det bortsolgte<lb />
ifølge den borgerlige Rets Regler samt Bestemmelsen i § 551 ophører ved Tvangssalget.
</p>
<wtitle>§ 553.</wtitle>
<p>
Inden 14 Dage henholdsvis efter Auktionen eller den fastsatte Kredittids Udløb<lb />
har Inkassator at aflægge Regnskab til Fogeden over Auktionsbeløbet og til ham at indbetale, hvad der efter Fradrag af, hvad der tilkommer ham selv, bliver tilovers. I Inkassationssalær må i Regelen ikke beregnes mere end 4 pCt. af de Beløb, hvorpå der gives<lb />
Kredit, og 2 pCt. af dem, der betales kontant; dog kan Fogeden, når Inkassationen skønnes<lb />
ikke at kunne fås udført for denne Betaling, tillade, at Inkassationssalæret sættes højere.
</p>
<title>
Nr. 90. Lov af 11. April om Rettens Pleje.
</title>