3569
<pb n="117">
<h>
<coll>
3569
</coll>
Tillæg A. (224).	Ordentlig Samling 1913—14.
<colr>
3570
</colr>
</h>
F. t. L. om Rettens Pleje.
<p>
For saa vidt Ejendommens Bestyrelse maatte give Underskud, hæfter Dom-<lb />
haveren herfor, og Fogden kan med Hensyn hertil afkræve ham en Sikkerhedsstillelse,<lb />
naar han anser det fornødent.
</p>
<p>
Naar Domhaveren er bleven dækket for sin Fordring med paaløbne Renter og<lb />
Omkostninger, overleveres Ejendommen igen til Skyldneren.
</p>
<p>
Alle Spørgsmaal angaaende Ejendommens Bestyrelse, Regnskabsaflæggelsen og<lb />
den tvungne Administrations Ophør afgøres af Fogden, naar Domhaveren, Skyldneren<lb />
eller andre i Ejendommen interesserede i den Anledning fremføre Klager eller Indsigelser.
</p>
<lowtitle>§ 509.</lowtitle>
<p>
Udlæg kan ikke gøres i de for Skyldneren og hans med ham samlevende Hustru<lb />
og Børn fornødne Senge og Sengklæder samt nødvendigste Linned og Gangklæder.
</p>
<p>
Endvidere kan Skyldneren fordre, at der skal levnes ham Genstande, som<lb />
høre til de vigtigste Livsfornødenheder eller ere nødvendige til hans Næringsvejs Ud-<lb />
øvelse, indtil et Vurderingsbeløb af 25 Kr. eller, dersom han er Familieforsørger, af<lb />
75 Kr. Disse Genstande er han selv berettiget til at undtage fra Udlæget efter eget<lb />
Valg; er han ikke til Stede under Eksekutionsforretningen, bør der gives dem, der<lb />
ellers ere til Stede i hans Hus, Anledning til paa hans Vegne at foretage et saadant<lb />
Valg. Denne Ret til at undtage Genstande indtil en vis Værdi fra Udlæget indtræder<lb />
dog ikke, naar Udlæg gøres for Skatter eller andre Afgifter til det offentlige, og kommer<lb />
heller ikke til Anvendelse med Hensyn til Genstande, som ere særlig givne til Pant<lb />
for den Fordring, i Anledning af hvilken Udlæg søges.
</p>
<lowtitle>§ 510.</lowtitle>
<p>
Eksekution maa ikke gøres i over- eller underordnede Militæres Uniforms-<lb />
stykker, Vaaben eller andre til deres tjenstmæssige Udrustning og Forsyning fornødne<lb />
Genstande.
</p>
<p>
Ej heller maa Eksekution gøres i civile Embeds- eller Bestillingsmænds Embeds-<lb />
dragter eller i Genstande, som af dem holdes og bruges til deres Embeders eller Be-<lb />
stillingers Udførelse.	
</p>
<lowtitle>§ 511.</lowtitle>
<p>
Eksekution kan kun gøres i Rettigheder, som paa den Tid, Forretningen fore-<lb />
tages, alt ere erhvervede, derimod ikke i fremtidige Erhvervelser, saasom ventendes Arv.
</p>
<p>
Eksekution kan iværksættes i Domfældtes Fordringer paa andre, selv om de<lb />
ere betingede eller endnu ikke forfaldne, naar de dog kunne angives og betegnes med<lb />
tilstrækkelig Bestemthed. Er Udlæg sket i falden Arv, kan Arvekravet ikke uden<lb />
Domfældtes Samtykke forauktioneres, forinden Arveparten kan fordres udbetalt.
</p>
<p>
Udlæg kan ikke gøres i det, som Skyldneren maatte kunne erhverve ifølge<lb />
gensidig bebyrdende Kontrakt, der ikke endnu er fuldstændig opfyldt fra hans Side,<lb />
naar det, der af ham skal ydes, er personligt Arbejde eller Tjeneste eller andet, som<lb />
Udlægshaveren ikke er eller ved Udlægsforretningen sættes i Stand til at give eller<lb />
udføre.  Som Følge heraf kan Udlæg ikke gøres i ikke forfalden Tyende- eller Arbejdsløn.
</p>
<p>
Dog skal ovenstaaende Forskrift ikke medføre nogen Indskrænkning i den hidtil<lb />
bestaaende Adgang til for Underholdsbidrag til Børn udenfor Ægteskab og lignende<lb />
Ydelser af familieretlig Natur at holde sig til Skyldnerens Arbejds- eller Tjenesteløn<lb />
eller lignende Indtægt.
</p>
<p>
Forlagte Lovforslag m. m.	224
</p>

</pb>