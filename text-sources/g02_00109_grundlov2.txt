1691
<pb n="109" >
<p rend="page">109</p>
<h>
<coll>1691</coll>
<colr>1692</colr><lb />
Den foreløbige Behandling af Grundlovsudkastet § 21.<lb />
</h>
<leftside>
<p>

ikke gjør noget værre, skiller Embedet og Embedsvirksomheden ved de<lb />
Evner, den allermeest trænger til.<lb />
</p>

<p>
<speaker>Olrik:</speaker> Med Hensyn til det andet Afsnit af § 21 skal jeg tillade<lb />
mig at rette det Spørgsmaal til den ærede Ordfører, om det ikke i<lb />
Udvalget har været taget under Overveielse, hvorledes der skal forholdes med de Embedsmænd, der afskediges, efterat Grundloven er<lb />
udkommen, men forinden en Pensionslov er givet. Da et betydeligt<lb />
Antal Lovgivningsarbeider forestaaer, er det nemlig ikke at vente, at<lb />
et Udkast til en Pensionslov allerede vil blive forelagt den næste<lb />
Rigsforsamling og dog forekommer det mig, at det er saavel i Regjeringens som i Embedsmændenes Interesse, at der ikke savnes en<lb />
Bestemmelse for, hvorledes de Embedsmænd skulle behandles, som<lb />
vedkommende Ministerium finder sig foranlediget til at afskedige. Det<lb />
vilde udentvivl væer passende at indføre en Bestemmelse, om ikke i<lb />
selve Paragraphen, saa dog i de transitoriske Bestemmelser, som gik<lb />
ud paa, at indtil en Pensionslov udkom, skulde de Embedsmænd, der<lb />
blive afskedige, tillægges ⅔ af deres Embedsindtægter som<lb />
Pension.<lb />
</p>

<p>
<speaker>Ræder:</speaker> Naar § 21 begynder med de Ord „Kongen besætter<lb />
alle Embeder i samme Omfang som hidtil", da forbinder den Fremtiden med Fortiden og Nutiden paa en saadan Maade, som jeg ikke<lb />
kan finde hensigtsmæssig. Det er bekjendt, at Regjeringen ikke har<lb />
indskrænket sig til at bortgive Statens Embeder, men at Regjeringen<lb />
eller Kongen meget mere er gaaet ind paa at besætte Communernes<lb />
Embeder, og dette kan dog ikke efter min Mening bestaae med Communernes Selvstændighed, saaledes som den ved nærværende Grundlov fastsættes. Jeg vil kun saaledes anføre, at det hidtil har været<lb />
brugeligt, at Kongen har bortgivet Mægler-Embeder, ialtfald udenfor<lb />
Kjøbenhavn, og dog har Magistraten maattet udfærdige Bestallingerne.<lb />
Det Samme er Tilfældet med Veier- og Maaler- $$mbederne, Disse<lb />
bortgives i det Mindste udenfor Kjøbenhavn af Kongen, og Magistraten beskikker. Forskjellen mellem Embeder og Betjeninger er desuden precair, saa det ikke er let at vide Grændsen. Det er endog<lb />
gaaet saavidt, at Regjeringen har besat lige indtil Politibetjent- og<lb />
Arrestforvarer-Bestillinger, hvilket synes at maatte ligge udenfor dens<lb />
Competence, da det dog maa kunne overlades til Communerne; og<lb />
skjøndt jeg vel maa indrømme, at der fra Regjeringens Side kan<lb />
være Grund til at pensionere udtjente Militaire isærdeleshed, saa kan<lb />
dette dog ikke vedkomme Communen. Jeg foreslaaer derfor den Forandring i Paragraphen, at det blot skulde hedde: „Kongen besætter<lb />
alle Statsembeder, hvorved jeg troer, at Hensigten vilde blive<lb />
opnaaet. “<lb />
</p>
<p>
Naar den Enkeltes interesse kommer i Collision med Statens,<lb />
maa nødvendig den Enkeltes Tarv vige for Statens; og naar altsaa<lb />
det Spørgsmaal opstaaer, om Staten, fordi dens Tarv udfordrer det,<lb />
skal have Ret til at afskedige sine Embedsmænd, eller Embedsmanden,<lb />
fordi hans Tarv kræver det, skal have Sikkerhed mod en saadan Afskedigelse, da mener jeg, at her maa den samme Regel gjælde, at den<lb />
Enkeltes Tarv maa vige for det Heles Vel. Embedsmanden er Statens Tjener, og som Tjener maa han finde sig i Afskedigelse, skjøndt jeg<lb />
maa indrømme, at Herrens og Tjenerens Forhold her er anderledes<lb />
end i de private Forhold; men Betingelserne for Afskedigelse ere derfor ogsaa ganske andre. Imidlertid maa Embedsmanden være sikkret<lb />
imod, at han ikke afskediges, uden at Statens Formaal nødvendigt<lb />
fordrer det. Denne Sikkerhed har Comiteen søgt i den Bestemmelse,<lb />
at hele Ministerraadet skal samtykke i Afskedigelsen, men den ærede<lb />
</p>
</leftside>
<rightside>
<p>

Rigsdagsmand for Sorø Amts 6te District (Boisen) har aldeles<lb />
udtalt min Mening, naar han har sagt, at denne Betryggelse kun<lb />
var meget ringe, og han har anført Grundene derfor. Jeg skal<lb />
imidlertid gjøre opmærksom paa et Tilfælde, nemlig at under et Ministerskifte ville Ministrene kunne være interesserede i, at flere Embedsmænd afgaae, fordi de have en anden politisk Mening, og at Embederne<lb />
besættes med Embedsmænd, der bekjende sig til den samme politiske<lb />
Tro, og der er saaliden Sikkerhed hos hos Ministrene at søge, at Faren<lb />
netop truer fra Ministrenes Side. Jeg troer derfor, at Sikkerheden<lb />
vilde ligge mere i den Bestemmelse, at Ingen kunde afskediges for sin<lb />
politiske Mening. Man vil derimod indvende, at sa kunde Ministrene ikke regjere; men jeg skal i saa Henseende raade til at see hen<lb />
til Napoleons Exempel; han tog intet Hensyn til politiske Meninger<lb />
og regjerede godt. Iøvrigt ville Ministrene ike godt komme i nogen<lb />
Forlegenhed, thi naar de beholdt Forflyttelsesretten, saa gaves dem<lb />
derved den fornødne Magt ihænde, og jeg kan ikke indsee Andet, end<lb />
at den maatte de beholde, hvilket ogsaa uden Fare kunde betroes<lb />
dem, efter Bestemmelsen i Comiteens Forslag. Anledningen til Afskedigelse af Embedsmænd kan være forskjellig; den kan enten være forskyldt eller ikke forskyldt. Naar Regjeringen foretager en Reform, vil<lb />
naturligviis de Tilfælde kunne indtræde, at en stor Deel Embedsmænd blive overflødige, som ikke kunne beholdes. Det kan ogsaa<lb />
blive nødvendigt under andre Omstændigheder at inddrage visse Embeder.<lb />
Men skulde Embedsmandens Ret gaae saa vidt, at Reformen ikke maatte<lb />
finde Sted, saa vilde det dog være temmelig vidt drevet. Det Eneste, man<lb />
kunde fordre, var, at Embedsmanden skulde beholde sine Indtægter,<lb />
indtil han paa anden Maade kunde ansættes; thi dette Tilfælde<lb />
ligner, eller, rettere sagt, er egentlig en Forflyttelse. En anden<lb />
Grund til Forflyttelse eller Afskedigelse ligger i Alderdom og Svaghed;<lb />
men faaer Embedsmanden tilstrækkelig Pension, har han ingen Grund<lb />
til Klage, og det vil være et sjeldent Tilfælde, at man hører Klage<lb />
i saa Fald. Vi komme nu til det vanskeligste og meest omdisputerede<lb />
Tilfælde, at Embedsmanden, hvad han ikke vil indrømme, er uduelig<lb />
eller forfalden til een eller anden Last eller paa anden Maade har<lb />
compromitteret sig saaledes, at Statens Værdighed fordrer, at han<lb />
ikke maa forblive i sit Embede, men Omstændighederne dog ikke ere<lb />
saadanne, at han ved Retten kan dømmes fra sit Embede. Her mener<lb />
jeg, at Staten ligefrem mma have Ret til at afskedige ham; thi skulde<lb />
Armeen eller Flaaden være nødt til; at beholde uduelige elllr invalide<lb />
Officerer i det Øieblik, Staten er indviklet i en farlig Krig, blot<lb />
for at skaane disse Embedsmænd? En administrativ Embedsmand, der<lb />
er anklaget for Underslæb eller anden Forbrydelse, og kun firfindes for videre<lb />
Tiltale, det vil sige, Retten har erkjendt, at den Anklagede egentlig maa<lb />
antages for skyldig, men Beviset er utilstrækkeligt — skulde Regjeringen<lb />
være nødt til at beholde en saadan Embedsmand i sin Tjeneste? Skulde en<lb />
Menighed være nødt til at beholde en Præst, der var forfalden til<lb />
Drik eller andet forargeligt Levnet? Jeg mener, at her er Statens<lb />
Ret utvivlsom, og at Vedkommende saa; lidet kunne klage over Uret<lb />
at det endogsaa maa siges, at der i Reglen er skeet dem meer end<lb />
Ret. Endelig skal jeg tilsidst gjøre opmærksom paa en Vanskelighed,<lb />
forsaavidt Dommere ere fritagne for at afskediges uden efter Dom;<lb />
thi da en stor Mængde Dommerembeder ere forbundne med administrative, er det temmelig vanskeligt at sige, hvorledes der i saa Henseende skal forholdes.<lb />
</p>
<morenext>
(Fortsættes.)<lb />
</morenext>
</rightside>
<underpage>
Trykt og forlagt af Kgl. Hofbogtrykker Bianco Luno.<lb />
</underpage>



</pb>