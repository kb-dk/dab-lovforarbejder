453
<pb n="189" />
<h>
<coll>10de April.   1909.</coll>
<topmidle>453</topmidle>
<colr>Nr. 53. 26de Marts.</colr>
</h>
<p>
Så vidt muligt gives der Forsvareren, hvor en sådan er antagen eller beskikket, betimelig Meddelelse om Retsmøderne. Ligeledes bør der med den i § 806,<lb/>
2det Punktum, angivne Begrænsning så vidt muligt gives Forsvareren Lejlighed til forinden Retsmødet at gøre sig bekendt med de fremlagte Dokumenter.
</p>
<p>
Udenfor det Tilfælde, som ommeldes i sidste Stykke af § 804, hindres en<lb/>
Retshandlings Fremme ikke ved, at nogen, som havde Ret til at overvære den,<lb/>
udebliver.
</p>
<wtitle>§ 806.</wtitle>
<p>
Politiet, Sigtede og hans Forsvarer have under Iagttagelse af de nærmere<lb/>
Bestemmelser, Retten måtte give, Adgang til at gøre sig bekendt med Tilførslerne<lb/>
til Retsbogen og med de til denne fremlagte Aktstykker. Sådan Adgang såvel<lb/>
som Udskrift kan dog ved Kendelse nægtes Sigtede såvel som hans valgte Forsvarer, når der er Grund til at befrygte Modvirken af Undersøgelsen ved Fjernelse af<lb/>
Gerningens Spor, Påvirken af Medsigtede eller Vidner til Afgivelse af urigtig Forklaring eller på anden lignende Måde, dog at den i ethvert Tilfælde må tilstedes<lb/>
inden Forundersøgelsens Slutning.
</p>
<wtitle>§ 807.</wtitle>
<p>
Afhørelse af Sigtede såvel som af Vidner og Syns- og Skønsmænd sker ved<lb/>
Dommeren, medmindre denne tillader andet. Hvor Vidner eller Syns- eller Skønsmænd afhøres, kunne Sigtede og Forsvareren begære yderligere Spørgsmål stillede.<lb/>
Dommeren kan overlade til den pågældende selv at stille disse.
</p>
<p>
Af de Personers Udsagn, som afhøres, skal det væsentlige Indhold gengives i<lb/>
Retsbogen; vigtigere Erklæringer af Sigtede og navnlig Tilståelser skulle så vidt<lb/>
muligt gengives med hans egne Ord; det samme gælder om Forklaringer, der afgives af Vidner og Syns- eller Skønsmænd, medmindre de må antages at skulle afhøres påny under Domsforhandlingen (Nævningesager). Når Afhørelsen er endt, oplæses og vedtages det Retsbogen tilførte.
</p>
<p>
Efter Oplæsningen ere Sigtede og Forsvareren berettigede til at fremføre Bemærkninger med Hensyn til den skete Tilførsel. Sådanne Bemærkninger indføres i<lb/>
Korthed i Retsbogen.
</p>
<p>
Afslag på Begæring om yderligere Spørgsmål såvel som Afgørelse af Tvistepunkter, der opstå under Forundersøgelsen, sker ved Kendelse.
</p>
<p>
Offentlig Gengivelse af Forhandlinger i Retsmøder under Forundersøgelsen<lb/>
må ikke finde Sted, medmindre Retten af særlige Grunde ved Kendelse har givet<lb/>
Samtykke dertil. Overtrædelse heraf straffes med Bøder fra 100 til 1,000 Kr.
</p>
<wtitle>§ 808.</wtitle>
<p>
Frafaldes Forfølgningen, eller finder Retten, at Lovens Betingelser for dens<lb/>
Virksomhed ikke ere til Stede, standses Forundersøgelsen, og fornøden Underretning<lb/>
meddeles Politiet og Sigtede.
</p>
<p>
Forundersøgelsen sluttes, når Retten finder, at Undersøgelsen er fremmet så<lb/>
vidt, som Øjemedet udkræver, så og når Politiet begærer det eller oplyser, at Tiltale er rejst. Udskrift af Sagen tilligemed dennes Aktstykker tilstilles snarest muligt<lb/>
Påtalemyndigheden. Underretning om Slutningen meddeles Sigtede.
</p>
<p>
En sluttet Forundersøgelse kan genoptages efter Begæring af Påtalemyndigheden eller Sigtede. Indtil Tiltale er rejst, kan Retten også af egen Drift genoptage<lb/>
Forundersøgelsen for at træffe Bestemmelse om Ophør af Fængsling eller anden vedvarende Foranstaltning.
</p>
<pagename>Nr. 53. Lov af 26. Marts om Rettens Pleje.</pagename>