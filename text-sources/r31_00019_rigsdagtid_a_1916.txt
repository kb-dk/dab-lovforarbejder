435
<pb n="19" />
<h>
<coll>
1916.
</coll>
<topmidle>435</topmidle>
<colr>
15de April.
</colr>
</h>
<title>Nr. 90. 11te April.</title>
<p>
Grunde, der udelukker fra Nævningehvervet (§§ 69 og 70), men som måtte<lb />
være blevet upåagtet eller først er opstået efter Udløbet af lovbestemt Frist,<lb />
skal af den pågældende Myndighed tages i Betragtning uden Hensyn til nævnte Frist.
</p>
<p>
Krav på Fritagelse for Nævningehvervet af Grunde, som først er opstået<lb />
efter Udløbet af lovbestemt Frist, er ikke afskåret.
</p>
<title>Kapitel 7.</title>
<undertitle>
Grundlister.
</undertitle>
<wtitle>§ 73.</wtitle>
<p>
Blandt de Personer, der er opførte på Folketingsvalglisten og opfylder de<lb />
øvrige i §§ 69 og 70 foreskrevne Betingelser, udvælges årlig et Antal, der anses<lb />
for særlig egnede og værdige til Nævningehvervet, nemlig i København 1,200 og 200<lb />
Suppleanter, begge Klasser fordelte af Magistraten på Stadens Folketingskredse (Afstemningskredse) så nær som muligt i Forhold til Antallet af Folketingsvælgere i<lb />
hver Kreds, på Landet i hver Sognerådskreds 5 (på Bornholm dog 6) og 2 Suppleanter og i Købstæderne samt i Handelspladserne 1 for hvert fulde Antal af 250 Indbyggere og 1 Suppleant for hvert fulde Antal af 500 Indbyggere, regnet efter den<lb />
sidst afholdte almindelige Folketælling, dog i alle Tilfælde mindst 5 samt 2 Suppleanter.<lb />
Valget af disse Personer foretages af Udvalg på 5 til Kredsens Folketingsvælgere<lb />
hørende Medlemmer. Udvalgene, der dannes for 4 År ad Gangen, består i København for hver Kreds af 1 af Formanden for østre Landsret udnævnt Medlem som Formand, 1 af Byrettens Formand udnævnt Medlem og 3 af Borgerrepræsentationen ved<lb />
Forholdstalsvalg udvalgte Medlemmer, i Sognerådskredsene, Købstæderne og Handelspladserne af 1 af vedkommende Landsrets Formand udnævnt Medlem som Formand,<lb />
1 af Dommeren (eventuelt den Dommer, som behandler Straffesager) udnævnt Medlem<lb />
og 3 af Kommunalbestyrelsen ved Forholdstalsvalg udvalgte Medlemmer. De således<lb />
udnævnte er pligtige at overtage Hvervet.
</p>
<p>
De Landdistrikter, som med Hensyn til Fattig- eller Skolevæsen har kommunal<lb />
Bestyrelse fælles med en Købstad (Lov om Landkommunernes Styrelse af 6. Juli 1867<lb />
§ 1, Lov om Købstadkommunernes Styrelse af 26. Maj 1868 § 15), henregnes i den<lb />
heromtalte Henseende til Købstaden.
</p>
<p>
De i 1ste Stykke, 1ste Punktum, omhandlede Valg foregår i lukkede Møder.<lb />
Såfremt der ikke i det første Møde opnås Enighed mellem Udvalgets Medlemmer<lb />
om Valget af det fornødne Antal Personer, afholdes en senere Dag et nyt Møde, hvor<lb />
ethvert Medlem da kan forlange, at Udvælgelsen foregår således, at ethvert Medlem<lb />
udvælger et lige stort Antal, hvorefter et eventuelt overskydende Antal udtages efter<lb />
Reglerne for Forholdstalsvalg. Medlemmerne af Udvalget skal under Ansvar efter<lb />
Straffelovens § 139 iagttage Tavshed om, hvad der foregår i de lukkede Møder. Meddelelser om, hvem der har bragt de enkelte på Grundlisten opførte Personer i Forslag<lb />
eller afgivet Stemme for dem, må ikke optages i Pressen eller på anden Måde ske
offentlig. Overtrædelse heraf straffes med Bøder fra 100 til 1000 Kr.
</p>
<wtitle>§ 74.</wtitle>
<p>
Fortegnelse over de ifølge § 73 valgte (Grundlisten) skal fremlægges til almindeligt Eftersyn i 8 Dage i April Måned og i øvrigt i Overensstemmelse med de i Lov om<lb />
Valg til Rigsdagen af 7. Februar 1901 §12 — når Lov Nr. 142 af 10. Maj 1915 er trådt<lb />
i Kraft, i dennes § 8 — for Valglisterne til Folketinget foreskrevne Regler, hvorhos der<lb />
til enhver på Listen optagen skal sendes skriftlig Meddelelse om hans Optagelse.
</p>
<title>
Nr. 90. Lov af 11. April om Rettens Pleje.
</title>