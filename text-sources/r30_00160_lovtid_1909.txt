424
<pb n="160" />
<h>
<coll>10de April.   1909.</coll>
<topmidle>424</topmidle>
<colr>Nr. 53. 26de Marts.</colr>
</h>
<wtitle>§ 693.</wtitle>
<p>
Retshandlinger, ved hvilke Sag mod en Person indledes, kunne i påtrængende<lb/>
Tilfælde uden Hensyn til de ovenstående Regler foretages af Underretsdommeren i<lb/>
den i § 690 ommeldte Retskreds. Sagen afgives snarest muligt til den kompetente Ret.
</p>
<p>
Afvigelse fra Reglerne om Værneting kan, så længe Domsforhandling endnu<lb/>
ikke er begyndt, på Begæring, når særegne Grunde findes at tale derfor, besluttes<lb/>
af Landsretten, dersom Spørgsmålet angår Underretter i samme Landsretskreds, henholdsvis Sø- og Handelsretten og en Underret i Østre Landsretskreds, og i andre Tilfælde af Højesteret (§ 214).
</p>
<p>
Sager, der skulle forhandles for Nævningeret, kunne af Sigtede begæres foretagne på det Sted, hvor Landsretten har sit Hovedsæde — eller undtagelsesvis for<lb/>
den først forestående Nævningeret i Landsretskredsen, — når Varetægtsfængslet derved<lb/>
efter Landsrettens Skøn vil blive væsentlig afkortet, uden at Bekostningen for det<lb/>
offentlige vil blive forhøjet i nogen uforholdsmæssig Grad.
</p>
<wtitle>§ 694.</wtitle>
<p>
Efter Begæring kan Retten meddele Tilladelse til. at en begyndt Forfølgning<lb/>
overflyttes til en anden Ret, som efter foranstående Regler er lovligt Værneting, når<lb/>
dette på Grund af Vidners Bopæl eller af anden særlig Grund skønnes hensigtsmæssigt til Sagens Fremme. Beslutning herom tages af den Ret, ved hvilken Forfølgningen<lb/>
er begyndt, når den anden Ret deri er enig, og ellers af den fælles overordnede Ret<lb/>
(§ 214). En Beslutning, hvorved en Begæring om Sagens Overflytning til en anden Ret<lb/>
nægtes, kan påkæres.
</p>
<wtitle>§ 695.</wtitle>
<p>
Når Sigtede møder, prøver Retten ikke af egen Drift, om Sagen er indbragt for ret Værneting. Indsigelse er udelukket, når Sigtede, førend Domsforhandlingen er begyndt, har haft Adgang til at fremsætte den, uden at dette er sket.
</p>
<p>
At Forundersøgelse eller enkeltstående Retshandlinger udenfor Domsforhandling ikke ere foregåede ved rette Værneting, berøver dem ikke deres Gyldighed.
</p>
<p>
Er der Strid mellem flere Retters Afgørelser af et Værnetingsspørgsmål, kan<lb/>
det af Påtalemyndigheden indbringes til Afgørelse for Landsretten, hvis Retterne<lb/>
høre til samme Landsretskreds, og i andre Tilfælde for Højesteret. Herved finde i<lb/>
øvrigt Reglerne i Kapitlerne 80—83 Anvendelse, således at der ved Fristernes<lb/>
Beregning tages Hensyn til den sidste Afgørelse.
</p>
<wtitle>§ 696.</wtitle>
<p>
Skal Forfølgning, enten ved Undersøgelsesret eller ved den dømmende Ret,<lb/>
samtidig finde Steel mod samme Sigtede for flere Forbrydelser eller mod flere Sigtede<lb/>
som delagtige i een Forbrydelse, bør dette ske under een Sag, for så vidt sådant lader<lb/>
sig gøre uden væsentlig Forhaling eller Vanskelighed. Forbrydelser af den i § 678<lb/>
litra d. nævnte Art kunne kun forenes med andre Forbrydelser af samme Art.
</p>
<wtitle>§ 697.</wtitle>
<p>
Retten kan på Begæring eller i Embeds Medfør beslutte Adskillelse af de<lb/>
Straffesager, som ere forenede i Henhold til § 696. Det beror på Retten, om de<lb/>
Sager, som kun på Grund af Foreningen forfølges for den, efter Adskillelsen fremdeles skulle behandles ved den eller ikke; samme Regel gælder, når Foreningen ophører af anden Grund, såsom Frafald af Forfølgning.
</p>
<pagename>Nr. 53. Lov af 26. Marts om Rettens Pleje.</pagename>