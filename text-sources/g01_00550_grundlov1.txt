1027
<pb n="550">
<pagename>550</pagename>
<h>
<coll>1027</coll>
<colr>1028</colr>
<lb/>
</h>
<leftside>
<p rend="continue">
gaaer ud paa, at der skulde føies Noget til adskillige Paragrapher<lb/>
af Anordningen af 23de September; men jeg maa tilstaae, at om<lb/>
man endog lægger nok saa liden Vægt paa Formen, saa kan jeg<lb/>
dog ikke indsee, hvorledes man skulde kunne komme til at føie Noget<lb/>
til i en Anordning, som er given, og altsaa fuldkommen gyldig.<lb/>
Man kan dog umuligt gjøre det som en Efterskrift til selve Anordningen eller sætte en ny Paragraph til efter Hans Majestæts Navn, <lb/>
som findes derunder. Men jeg troer, at før man erklærer sig for<lb/>
nogen Forandring i Anordningen af 23de September, saa bør man<lb/>
nøie overveie, for hvis Skyld en saadan Forandring skulde skee, og<lb/>
jeg sigter herved til den væsentligste Forandring, der er bragt i<lb/>
Forslag af de to Deputerede, og som gaaer ud paa, at de Personer af den hidtil værnepligtige Stand, som hidtil ere blevne<lb/>
forbigaaede, nu skulde drages ind under Udskrivningen. For<lb/>
hvis Skyld skulde dette skee? Det maatte naturligviis nødvendigen<lb/>
skee for Landets Skyld, og ikke for de hidtil Værnefries Skyld af det<lb/>
23de, 24de og 25de Aar, thi disses Stilling bliver ikke bedre eller slettere, <lb/>
hvad enten hine Personer af den værnepligtige Classe drages ind under<lb/>
Udskrivningen eller ikke. Naar det altsaa kun skulde være for Landets Skyld, saa kan jeg ikke indsee, at Noget skulde forhindre Regjeringen i at indkalde disse Personer, nemlig Gammelmandssønner, <lb/>
Svagmandssønner, Veterinairer og Semionarister o. s. v., under Udskrivningen, som allerede for en stor Deel have været inddragne<lb/>
under Forsvarsvæsenet. Vil Regjeringen forelægge dette Spørgsmaal for Forsamlingen, saa kan jeg ikke see, at Noget skulde være til<lb/>
Hinder derfor; men jeg kan ikke finde, at dette staaer i den allermindste<lb/>
Forbindelse med Spørgsmaalet om Anordningen af 23de Septbr. Med<lb/>
Hensyn til de hidtil Værnefrie af samme Aarsclasser. Finder man<lb/>
det nødvendigt til Fædrelandets Forsvar at indkalde de hidtil Fritagne<lb/>
af den værnepligtige Befolkning, og man da har Valget mellem<lb/>
enten at indkalde dem eller gaae op i de høiere Classer af de Værnepligtige, saa vil jeg være tilbøielig til at stemme derfor, dersom det<lb/>
kom frem som en Sag for sig.<lb/>
</p>
<p>
Jeg seer mig heller ikke i Stand til at stemme for de andre<lb/>
Forandringsforslag, som gaae ud paa at indføre visse Undtagelser i<lb/>
Udskrivningen efter Anordningen af 23de Septbr., og jeg troer, at de<lb/>
Fleste der vlle overveie dette Spørgsmaal, ville indrømme, at det er<lb/>
med velberaad Hu, at man har forkastet det hele Undtagelsessystem, <lb/>
ikke fordi man oversaae, at der ofte vilde komme til at hvile et haardt<lb/>
Tryk paa de enkelte Individerr, som Udskrivningen ramte, men fordi<lb/>
man maatte erkjende det for umuligt ved at opstille Undtagelser at<lb/>
kunne forhindre dette Tryk; og naar man vil blive dette Princip tro, <lb/>
saa seer jeg ikke, hvorledes man ved denne Forordning af 23de Septbr.<lb/>
er kommen til det Resultat at opstille en Række at Undtagelser, idet<lb/>
det fremdeles maa erkjendes, at de ere ligesaa utilstrækkelige til at afhjælpe Trykket.<lb/>
</p>
<p>
<speaker>Tang:</speaker> Det er vistnok ganske naturligt, at 23de September-Anordningen blev modtaget med stor Uvillie af den classe af Statsborgere, som den udøvede sin Virkning paa; thi det er naturligt, at<lb/>
de Mennesker, der engang ere i Besiddelse af en Frihed eller en i<lb/>
Loven begrundet Rettighed, nøidig give Slip paa den, og det Menneske maatte være mere, end hvad vi Mennesker i Reglen ere, som<lb/>
skulde finde sig i med Taalmodighed og uden Knurren, at man pludselig, uden noget Varsel, med et Pennestrøg berøvede ham hvad han<lb/>
fra Barnsbeen har anseet for sin Eiendom.<lb/>
</p>
<p>
Jeg kan vel i Almindelighed ei ansee det for godt, at Rettigheder og Pligter i Staten blive svævende, saaledes, at de ved nye<lb/>
Love skiftes ud blandt Statsborgerne hvert eller hvertandet Aar, og<lb/>
saaledes, at den ene Hovedomvæltning afløser den anden og gjør Mit<lb/>
til Dit og Dit til Mit, en Frygt, man vel kan nære efter den<lb/>
Aand, der i det sidste Aar har gjort sig gjældende i Europa; men<lb/>
jeg anseer paa den anden Side eiheller gamle lovbegrundede Rettigheder for saa uforrænelige, at Tidens Fordringer ei skulde kunne<lb/>
gjøre sig gjældende mod dem, naar det Almindeliges Vel fordrer det.<lb/>

</p>
</leftside>
<rightside>
<p>
Jeg anseer saaledes Loven om almindelig Værnepligt, der bortrydder<lb/>
en i Aarhundreder lovbegrnndet Ret for visse Classer, for fuldkommen retfærdig, og jeg troer, at vi mere maae skamme os over, at vi<lb/>
ei i vort Land, ligesaavel som det er Tilfælde i Nabolandene, forlængst have faaet den indført, end over, at vi nu gribe for haardt ind<lb/>
i Folks Rettigheder, og jeg stemmer for mit Vedkommende af fuldt<lb/>
Hjerte for den ordinaire Lov om almindelig Værnepligt.<lb/>
</p>
<p>
Med Forordningen af 23de Septbr. er det derimod vistnok en<lb/>
noget anden Sag. Den gaaer et stort Skridt videre, den griber paa<lb/>
sine Steder forstyrrende, ja ødelæggende ind i Huuslivet; den udkom<lb/>
for sildig i sidste Aar til at Begeistringen for Fædrelandets Redning<lb/>
kunde komme den tilgode, for nær ved Folkets lovgivnde Organs<lb/>
Sammentræden, til at den kunde undgaae en begrundet Bebreidelse, <lb/>
fordi den ei, da intet Presserende var forhaanden, var bleven indeholdt for at forelægges Rigsdagen. Imidlertid staae vi endnu paa<lb/>
et Standpunkt, der retfærdiggjør overordentlige Forholdsregler; vort<lb/>
Fædreland er endnu langtifra reddet, vore mægtige og overmodige<lb/>
Fjender ruste sig, for, hvis det maatte gaae efter deres Ønske, at knuse<lb/>
os. Om 2 Maaneder vil en Krig paa Liv og Død igjen være i<lb/>
fuld Gang, og det er da en stærk og en paatrængende Pligt for hver<lb/>
dansk, vaabenfør mand at gribe Værget for at tilkæmpe sig Død eller<lb/>
Seir for Fædrelandets hellige Sag. Under saadanne Forhold kan<lb/>
jeg ei finde det passende at forlænge Striden om Rettighed og Ikke-Rettighed, ei passende for danske Deputerede at vise en Anordning<lb/>
tilbage, der har et yderligere og et kraftigere Forsvar af Fædrelandet<lb/>
til Hensigt, en Anordning, der allerede har fæstet dybe Rødder blandt<lb/>
den hidtil ene værnepligtige Classe, der har udøvet en moralsk Indvirkning paa denne Classe og givet den Haab om, at den ei skulde<lb/>
staae som ene forpligtede Krigsmænd i den forestaaende svære Kamp<lb/>
for Fædrelandet. Me idet vi billige en streng Lov i strenge Dage, <lb/>
maae vi dog ei derfor fremtræde som Tyranner. Men dette ville vi<lb/>
gjøre, naar vi uden Skaansel drog den Mand ud af sin borgerlige<lb/>
Stilling, der i god Tro til den bestaaende Statslov havde stiftet<lb/>
Familie og var indtraadt i selvstændig Virksomhed som Statsborger; <lb/>
det gjorde vi, naar vi ødelagde hans Families Lykke, hans borgerlige Velvære, for at tvinge ham til et Felttog, hvortil der endnu er<lb/>
unge Mænd nok, hvem ikke saadanne Baand binde, hvis Helligste<lb/>
og vigtigste Forhold ei derved forstyrres. Det er vel sandt, at mange<lb/>
Mænd af den hidtil værnepligtige Classe paa lignende Maade sidste<lb/>
Aar uden Skaansel ere blevne udcommanderede fra Hustru og Børn, <lb/>
fra Huus og Bedrift til Krigen; men det var en gammel bestaaende<lb/>
Lov, der befalede det; de vidste, før de indtraadte i bedrift eller i<lb/>
Ægteskab, at en Pligt paalaa dem, i Tilfælde af Krig, at deeltage<lb/>
i den; de havde stolet paa Fred, men de vidste ogsaa, hvad der<lb/>
kunde skee, de satte altsaa deres Lykke paa den Tærning, at<lb/>
Freden vilde vedvare, de satte frivillig deres Lykke paa dette Spil.<lb/>
Dette er derimod ei Tilfældet med den Uværnepligtige; han havde<lb/>
ingen Grund i de bestaaende Forhold til at udsætte sit Ægteskab<lb/>
eller sin Nedsættelse som Borger, ham paalaa der ingen Pligt, der<lb/>
kunde indvirke forstyrrende paa hans Virksomhed. Desuden, fordi vi<lb/>
nødes til at være haarde mod eet Individ, bør vi ikke være ubarmhjertige mod et andet. Desuden er der jo ogsaa mange Undtagelser<lb/>
i den hidtil værnepligtige Stand, i samme Retning som de foreslaaede, <lb/>
og denne Stand vilde ellers komme til at staae heldigere end den Stand, <lb/>
hvem ingen Værnepligt tidligere paalaa. Hovedaarsagen til den Fortørnelse, der har yttret sig mod Forordningen af 23de Septbr., har<lb/>
vistnok ogsaa sin Grund i den Forstyrrelse, som den vilde udøve paa<lb/>
de omhandlede Personers borgerlige Stilling, og jeg har saaledes<lb/>
stedse hørt dens Modstandere henholde sig til slige Exempler. Naar<lb/>
man bortrydder disse, vil Udskrivnings-Anordningen af 23de Septbr.<lb/>
see ganske anderledes ud. Min Stemme for eller imod denne Anordning vil derfor rette sig efter, hvad Udfald det af mig stillede og<lb/>
lignende Forandringsforslag saae ved Afstemningen.<lb/>
</p>
<morenext>
(Fortsættes.)<lb/>
</morenext>
</rightside>
<underpage>
Trykt og forlagt af Kgl. Hofbogtrykker Bianco Luno.<lb/>
</underpage>


</pb>