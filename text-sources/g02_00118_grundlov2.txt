1709
<pb n="118" >
<p rend="page">118</p>
<h>
<coll>1709</coll>
<colr>1710</colr><lb />
<topleft>1849.</topleft>
<topmidle>
Beretning om Forhandlingerne paa Rigsdogen.</topmidle>
<topright>
No. 218.<lb />
</topright>
</h>
<leftside>
<stitle>
Otte og tredssindstyvende (71de) Møde.<lb />
(Den foreløbige Behandling af Grundloven. § 20.)<lb />
</stitle>

<p>
<speaker>Ordføreren (forts.)</speaker> Forsaavidt en æret Rigsdagsmand har meent,<lb />
at det var nødvendigt, i transitoriske Bestemmelser at optage Regler,<lb />
som skulde gjælde indtil den nye Pensionslov blev given, maa jeg henstille til<lb />
Forsamlingen, hvorvidt den finder en saadan udtrykkelig Regel nødvendig. En æret Minister har allerede bemærket, at det jo ikke kunde<lb />
være Hensigten, da man skrev et Udkast til en Grundlov, ved dette<lb />
Udkasts Affattelse at sætte de for Tiden gjældende administrative Regler ud af Kraft, hvorimod disse netop fremdeles maatte følges, indtil<lb />
Pensionsloven blev vedtagen. Om man nu af Frygt for en Afvigelse fra<lb />
disse Regler skulde sanctionere dem ved en transitoriske Bestemmelse,<lb />
det maa jeg henstille; derom kunne Meningerne være deelte. Naar den<lb />
ærede Justitsminister iøvrigt ved samme Leilighed sagde, at det var<lb />
betænkeligt at hjemle en Undtagelse for visse Classer, da have allerede saa Mange udtalt vægtige Grunde i en ganske modsat Retning,<lb />
og jeg selv har allerede anført de vigtigste Betragtninger, der synes<lb />
mig at tale mod denne Ministerens Anskuelse. Det er blevet sagt, at<lb />
naar man erkjendte Nødvendigheden af Undtagelser, saa gik man<lb />
fra Hovedtanken. Jeg kan imidlertid ikke paa nogen Maade indrømme, at en Regel opgives, fordi man tilsteder Undtagelser. Udvalgets<lb />
Forslag gaaer alene ud paa, at tilraade, at Undtagelser kunne fastsættes ved Lov, saa at der ikke behøvedes en Grundlovsforandring,<lb />
naar man vilde indføre saadanne; og nu vil jeg, for at holde mig<lb />
til de Exempler, som af Udvalget ere opstillede, spørge, om det ikke vilde<lb />
være fast unaturligt, at det skulde betragtes som en Grundlovsforandring, naar man ved en Lov om Domstolenes Ordning vilde erklære,<lb />
at Retsskrivere ikke skulle kunne afsættes uden Lov og Dom; og dersom Sagførere skulle vedblive at være kongelige Embedsmænd, vil jeg<lb />
dog spørge, om det ikke vilde være aldeles unaturligt, at der skulde<lb />
udfordres en Grundlovsforandring, dersom man vilde have erklæret,<lb />
at Justitsministeren kan afsætte Sagførere. Jeg vil gaae videre. Jeg<lb />
indseer, at det for Øieblikket kan være nødvendigt, at Præster kunne<lb />
afskediges ved kongelig Resolution. Det kan vel være nødvendigt, ad<lb />
administrativ Vei at fjerne en Præst, der ikke kan fjernes ved Domstolene, skjøndt det maatte være vitterligt for Alle, at han ved sin<lb />
Færd har gjort sig uværdig til at beklæde Embedet. Men jeg betragter det som en Mangel ved vor Administration, at man ikke kjender en lovbestemt disciplinair Fremgangsmaade, der kunde føre til Afsked, uden at denne iværksattes blot ved kongelig Resolution i Henhold til Ministeriets Indstilling. Vor nærværende Administration er<lb />
i formel Henseende saa lidet udviklet, at man alene kan skjelne mellem Afgjørelse ved Domstolene og ad den reent administrative Vei,<lb />
da det dog vilde være let at tænke sig en disciplinair Fremgangsmaade, der afveg baade fra den reent administrative og fra den almindelige judicielle, f. Ex. med Hensyn til Præster, Universitetslærere og<lb />
Skolelærere. Naar man altsaa ikke ligefrem vil fordre, at man skal<lb />
gaae den møisommelige Grundlovsforandringernes Vei, for at organisere saadanne Indretninger, saa maa man, ligesom Paragraphen<lb />
selv har indrømmet Undtagelser med Hensyn til Kongens Embedsbesættelsesret, ogsaa gjøre en Undtagelse ved Lov med Hensyn til Kongens Afskedigelsesret.<lb />
</p>
<p>
Hvad endelig den sidste Passus angaaer, da er det vist, at man<lb />
kan fremstille denne Forflyttelsesret saaledes, at den seer meget sarlig<lb />
ud; naar man stiller Sagen saaledes frem, at man spørger, om en<lb />
</p>
</leftside>
<rightside>
<p>
Minister skal have Ret til at sende en Præst, som han ikke kan lide,<lb />
til Anholt, eller en juridisk Embedsmand, som var ham ubehagelig,<lb />
til Kysten af Guinea, saa klinger det jo ganske forskrækkeligt. Men<lb />
det kommer her an paa den naturlige, jævne Opfattelse af Forholdene; vi maae da spørge os selv, hvorledes Forholdet i mange Tilfælde i Livet vil stille sig. Vi kunne jo i den nærmeste Fremtid<lb />
tænke os ikke saa saa Omordninger af administrative Forhold. Skulle<lb />
nu alle de Embedsmænd, som have havt visse Embeder, der forandres, og i den Anledning gaae af med ⅔ af deres Embedes-Indtægter<lb />
i Pension eller Vartpenge, have Ret til at afvise ethvert Tilbud om<lb />
et andet Embede? Skulle de aldeles urokkeligen kunne svare, at de<lb />
søge aldeles ikke noget nyt Embede, at de vare fornøiede med det, de<lb />
havde tidligere, men siden de ikke kunde blive der, saa maatte de<lb />
finde sig i at miste Embedet og tage mod Pension, men den ville de<lb />
da og beholde. Det fortjener dog vist nøie Overveielse, om det ikke<lb />
er langt naturligere i dette Forhold, som i saa mange andre, at stole<lb />
paa Regjeringens Discretion, end uden videre at forbyde Forflyttelser,<lb />
en Regel, hvorved Pensionslisten i høi Grad vil blive bebyrdet. Det<lb />
er vist, at man fra mange Sider har megen Medlidenhed med den<lb />
Embedsmand, der mister sit Embede, thi Embedet er blevet hans<lb />
Levebrød, og den Overgang fra den ene Stilling til den anden, som<lb />
f. Ex. i Amerika skeer saa tidt, og hvoraf det fornemmelig følger, at<lb />
det før paapegede Afsættelsessystem kan herske der, er hos os meget<lb />
sjelden; men betragter man Forholdene nøiere, er det et meget stort<lb />
Spørgsmaal, naar en Embedsmand gaaer af med en sømmelig og<lb />
passende Pension, om det dog ikke maa siges, at det er ret gode Vilkaar for en Mand. Mon man dog ikke maa erkjende, at det er<lb />
ganske naturligt, at en Mand langt foretrækker sin fulde Frihed, i<lb />
Forbindelse med en anstændig Livrente, for et andet Embede, som<lb />
maatte bydes ham; men er det i sin Orden at lægge en saadan<lb />
Byrde paa Statskassen, at de afskedigede Embedsmænd skulle kunne<lb />
fordre at beholde denne Livrente, uagtet et anstændigt Embede bydes<lb />
dem? Det er dette og flere lignende Hensyn, som maae overveies ved<lb />
Spørgsmaalet om Forflyttelse. Jeg kan ikke negte, at man kan gjøre<lb />
en forhadt Brug deraf, men Spørgsmaalet er, om der er Grund til<lb />
at frygte saadan Misbrug, at man derfor skal vedtage en Regel, der<lb />
kan formodes at ville lægge saa svære Byrder paa Statskassen og<lb />
navnlig paa Pensionsfondet.<lb />
</p>

<p>
<speaker>Bagger:</speaker> Da den ærede første kongevalgte Rigsdagsmand (Andræ)<lb />
allerede saa klart og grundigt, langt klarere og grundigere, end jeg formaaer, har udtalt sig imod det Afskedigelsesprincip, som § 21 hjemler<lb />
Regjeringen, saa slutter jeg mig ganste til ham og kan derfor indskrænke<lb />
mig til nogle saa Bemærkninger. Jeg er saaledes ganske enig med<lb />
ham i, at de ansvarlige Ministre, for at de kunne have friere Hænder til at røgte deres Gjerning efter det Ansvar, som paahviler dem,<lb />
maae have Ret til enten at afskedige de dem nærmest staaende underordnede Embedsmænd, naar disse ikke kunne opfylde de Fordringer<lb />
til deres Duelighed og Virksomhed, som kunne gjøres til dem, eller til<lb />
at omflytte dem i andre Stillinger, som bedre passe til deres Kræfter.<lb />
Men at etablere dette Afskedigelsesprincip for alle Embedsmænd uden<lb />
Forskjel, anseer jeg i høi Grad baade at være uretfærdigt, farligt og ubilligt. Det er uretfærdigt, thi Embedsmanden stilles da ei alene under den simpleste Borger i Staten, men ogsaa under dem, som forbryde sig imod det borgerlige Samfund; disse straffes ikke uden Lov og Dom, en Embedsmand er denne Ret berøvet.<lb />
Og det er ingenlunde sagt, at det altid vil blive den uduelige og slette<lb />
Embedsmand, som saaledes vil blive afskediget; nei, det kan meget<lb />
</p>
</rightside>

</pb>