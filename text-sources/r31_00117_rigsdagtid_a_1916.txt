533
<pb n="117" />
<h>
<coll>
1916.
</coll>
<topmidle>533</topmidle>
<colr>
15de April.
</colr>
</h>
<title>Nr. 90. 11te April.</title>
<p>
For så vidt Ejendommens Bestyrelse måtte give Underskud, hæfter Domhaveren herfor, og Fogeden kan med Hensyn hertil afkræve ham en Sikkerhedsstillelse,<lb />
når han anser det fornødent.
</p>
<p>
Når Domhaveren er blevet dækket for sin Fordring med påløbne Renter og<lb />
Omkostninger, overleveres Ejendommen igen til Skyldneren.
</p>
<p>
Alle Spørgsmål angående Ejendommens Bestyrelse, Regnskabsaflæggelsen og<lb />
den tvungne Administrations Ophør afgøres af Fogeden, når Domhaveren, Skyldneren<lb />
eller andre i Ejendommen interesserede i den Anledning fremfører Klager eller Indsigelser.
</p>
<wtitle>§ 509.</wtitle>
<p>
Udlæg kan ikke gøres i de for Skyldneren og hans med ham samlevende Hustru<lb />
og Børn fornødne Senge og Sengklæder samt nødvendigste Linned og Gangklæder.
</p>
<p>
Endvidere kan Skyldneren fordre, at der skal levnes ham Genstande, som<lb />
hører til de vigtigste Livsfornødenheder eller er nødvendige til hans Næringsvejs Udøvelse, indtil et Vurderingsbeløb af 25 Kr. eller, dersom han er Familieforsørger, af<lb />
75 Kr. Disse Genstande er han selv berettiget til at undtage fra Udlæget efter eget<lb />
Valg; er han ikke til Stede under Eksekutionsforretningen, bør der gives dem, der<lb />
ellers er til Stede i hans Hus, Anledning til på hans Vegne at foretage et sådant<lb />
Valg. Denne Ret til at undtage Genstande indtil en vis Værdi fra Udlæget indtræder<lb />
dog ikke, når Udlæg gøres for Skatter eller andre Afgifter til det offentlige, og kommer<lb />
heller ikke til Anvendelse med Hensyn til Genstande, som er særlig givne til Pant<lb />
for den Fordring, i Anledning af hvilken Udlæg søges.
</p>
<wtitle>§ 510.</wtitle>
<p>
Eksekution må ikke gøres i over- eller underordnede Militæres Uniformsstykker, Våben eller andre til deres tjenstmæssige Udrustning og Forsyning fornødne<lb />
Genstande.
</p>
<p>
Ej heller må Eksekution gøres i civile Embeds- eller Bestillingsmænds Embedsdragter eller i Genstande, som af dem holdes og bruges til deres Embeders eller Bestillingers Udførelse.
</p>
<wtitle>§ 511.</wtitle>
<p>
Eksekution kan kun gøres i Rettigheder, som på den Tid, Forretningen foretages, alt er erhvervede, derimod ikke i fremtidige Erhvervelser, såsom ventendes Arv.
</p>
<p>
Eksekution kan iværksættes i Domfældtes Fordringer på andre, selv om de<lb />
er betingede eller endnu ikke forfaldne, når de dog kan angives og betegnes med<lb />
tilstrækkelig Bestemthed. Er Udlæg sket i falden Arv, kan Arvekravet ikke uden<lb />
Domfældtes Samtykke forauktioneres, forinden Arveparten kan fordres udbetalt.
</p>
<p>
Udlæg kan ikke gøres i det, som Skyldneren måtte kunne erhverve ifølge<lb />
gensidig bebyrdende Kontrakt, der ikke endnu er fuldstændig opfyldt fra hans Side,<lb />
når det, der af ham skal ydes, er personligt Arbejde eller Tjeneste eller andet, som<lb />
Udlægshaveren ikke er eller ved Udlægsforretningen sættes i Stand til at give eller<lb />
udføre. Som Følge heraf kan Udlæg ikke gøres i ikke forfalden Tyende- eller Arbejdsløn.
</p>
<p>
Dog skal ovenstående Forskrift ikke medføre nogen Indskrænkning i den hidtil<lb />
bestående Adgang til for Underholdsbidrag til Børn udenfor Ægteskab og lignende<lb />
Ydelser af familieretlig Natur at holde sig til Skyldnerens Arbejds- eller Tjenesteløn<lb />
eller lignende indtægt.
</p>
<title>
Nr. 90. Lov af 11. April om Rettens Pleje.
</title>