462
<pb n="198" />
<h>
<coll>10de April.   1909.</coll>
<topmidle>462</topmidle>
<colr>Nr. 53. 26de Marts.</colr>
</h>
<wtitle>§ 845.</wtitle>
<p>
Nævningerne vælge umiddelbart efter Edfæstelsen under Ledelse af den Nævning, hvis Navn først blev udtrukket, en Ordfører. Valget sker ved Stemmeflerhed; i<lb/>
Tilfælde af Stemmelighed foretrækkes den ældste.
</p>
<wtitle>§ 846.</wtitle>
<p>
Når Nævningerne have valgt deres Ordfører, eller, i det i § 843, 2 det Punktum,<lb/>
omhandlede Tilfælde, når de ere aftrådte, giver Formanden Tiltalte Lejlighed til at<lb/>
forklare sig om de Forhold, som Tiltalen angår. Enhver af de andre Dommere, enhver<lb/>
af Nævningerne, Anklageren og Forsvareren kunne begære yderligere Spørgsmål, der<lb/>
sigte til at tydeliggøre hans Forklaring, rettede til Tiltalte. Derpå følger den øvrige<lb/>
Bevisførelse.
</p>
<p>
Afgiver Tiltalte under Afhørelsen en fuldstændig Tilståelse, afgør Retten, om<lb/>
og i hvilken Udstrækning yderligere Bevisførelse skal finde Sted.
</p>
<wtitle>§ 847.</wtitle>
<p>
Opstår der Spørgsmål, om nogen Fejl foreligger, der hindrer Sagens Fremme,<lb/>
eller om Påtalemyndigheden har Påtaleret, kan Forhandlingen begrænses til dette<lb/>
Punkt, indtil Spørgsmålet har fundet sin Afgørelse.
</p>
<p>
Det samme gælder, når Spørgsmål rejses, om et sådant Forhold, som er<lb/>
beskrevet i Anklageskriftet, overhovedet er strafbart, eller om Straf er udelukket ved<lb/>
Forældelse eller af anden lignende Grund. Ere Rettens Dommere enige, kan Frifindelsesdom straks afsiges.
</p>
<p>
Fejl, der hindre Sagens Fremme, bør, hvor det kan ske, tilstedes afhjulpne,<lb/>
og den Udsættelse gives, som i så Henseende måtte behøves. Skal Fejlen kun tages<lb/>
i Betragtning, når den gøres gældende fra Tiltaltes Side, må Indsigelse fremsættes,<lb/>
så snart dertil er blevet Lejlighed; i Almindelighed må det ske, førend Lodtrækning<lb/>
til Udtagelse af Nævninger begynder.
</p>
<p>
Den Omstændighed, at Retten forinden Domsforhandlingens Begyndelse har<lb/>
nægtet at tage en Begæring om Sagens Afvisning til Følge (§ 824), er ikke til Hinder<lb/>
for, at det således foreløbig rejste Spørgsmål på ny bringes frem under Domsforhandlingen.
</p>
<wtitle>§ 848.</wtitle>
<p>
Bevisførelsen foregår først fra Anklagerens og derefter fra Forsvarets Side;<lb/>
Beviser, hvis Førelse Retten af egen Drift beslutter, fremføres på det Tidspunkt,<lb/>
Formanden bestemmer. Førend en Parts Beviser fremføres, kan den bevisførende<lb/>
i Korthed angive, hvad det er for Beviser, han vil føre, og hvad han dermed vil<lb/>
godtgøre.
</p>
<p>
Efter ethvert enkelt Vidnes Afhørelse, såvel som efter Fremførelsen af ethvert<lb/>
andet Bevis, har Tiltalte Adgang til, hvis han ønsker det, at forklare sig, så vidt<lb/>
Beviset dertil giver Anledning.
</p>
<wtitle>§ 849.</wtitle>
<p>
Om Slutning af Bevisførelsen enten i det hele eller om et enkelt Punkt, førend<lb/>
alle Beviserne ere fremførte, samt om Genoptagelse af en sluttet Bevisførelse, tager<lb/>
Retten Belutning.
</p>
<p>
Omfatter Sagen flere Forbrydelser, kan Formanden lade Forhandlingen og<lb/>
Nævningernes Påkendelse foregå særskilt for hver enkelt Forbrydelse.
</p>
<pagename>Nr. 53. Lov af 26. Marts om Rettens Pleje.</pagename>