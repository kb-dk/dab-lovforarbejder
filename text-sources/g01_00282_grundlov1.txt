491
<pb n="282">
<pagename>282</pagename>
<h>
<coll>491</coll>
<colr>492</colr>
<lb/>
</h>
<leftside>
<p>
Samtlige forommeldte Andragender ere af os afleverede til Forsamlingens Formand til Henlæggelse i Læseværelset.<lb/>
</p>
<signaturlist>
Andræ. Bregendahl, Georg Christensen.<lb/>
Ordfører.<lb/>
C. van Dockum. A. Hiort. Fr. Jespersen.<lb/>
H Johansen. S. Køster. N. Madsen.<lb/>
C. N. Petersen. P. B. Scavenius.<lb/>
Formand.<lb/>
Stockfleth. A. F. Tscherning.<lb/>
Tuxen. W. Ussing.<lb/>
Secretair.<lb/>
</signaturlist>
<p>
<speaker>Bregendahl:</speaker> Således som det allerede af den afgivne Betænkning vil sees, har Udvalget indstillet til Forsamlingen, at den<lb/>
antager det forelagte Udkast til en Forordning om almindelig Værnepligt kun med nogle Forandringer, som dog ikke ere af indgribende<lb/>
Wigtighed. Hvad selve det Hovedspørgsmål angåer, som Udkastet<lb/>
gåer ud på at løse, eller selve det Spørgsmål om Værnepligten<lb/>
skal udstrækkes til Alle, da har dette Spørgsmål sålænge været<lb/>
omdebatteret i den offentlige Mening og gjentagende været Gjenstand for Overveielse såvel fra Regjeringens som fra den tidligere bestående Folkerepræsentations side, at Debatterne derom<lb/>
vel måe ansees som udtømte, at idetmindste Enhver, som har fulgt<lb/>
disse Debatter, må have kunnet danne sig en klar Anskuelse derom,<lb/>
hvad enten han nu måtte være enig i Principets Gjennemførelse eller<lb/>
han ikke ønsker det gjennemført. Jeg troer det derfor ufornødent,<lb/>
at der, allerede nu på dette Stadium af Sagen, fra Udvalgets side<lb/>
bliver fremført Noget til Forsvar for Principets Gjennemførelse. Jeg vil<lb/>
kun bringe i Erindring, at i Årene 1844 og 46 blev der forelagt begge<lb/>
Stænderforsamlingerne Lov om almindelig Værnepligt og at begge de danske<lb/>
Stænderforsamlinger i 1846 sågodtsom eenstemmig androge på, at<lb/>
Forslaget måtte emanere som Lov. Hvad angåer Måden, hvorpå Principet i Udkastet søges gjennemført, så kunne de extraordinaire Omstændigheder, hvorunder Fædrelandet nu befinder sig, i det<lb/>
nu forløbne År stedt i Kamp med talrige Fjender og nødt til at<lb/>
opbyde en usædvanlig Deel af den værnepligtige Befolkning, og<lb/>
i det kommende År beredt på at gjøre ikke mindre Anstrængelser for at hævde sin Ret og Ære — disse extraordinaire<lb/>
Forholdsregler kunne ikke blive uden Indflydelse på Forslaget<lb/>
ved selve Principets Gjennemførelse, og der er derfor også<lb/>
tildeels skeet ei uvæsentlige Afvigelser i dette fra de tidligere<lb/>
Lovforslag i denne Henseende; jeg sigter til den ikke uvæsentlige Forandring, at Værnepligten nu skal omfatte også dem,<lb/>
som strax ved Anordningens Emanation ere i Udskrivningsalderen, medens Værnepligten efter de tidligere Forslag kun skulde udstrækkes til Dem, der ved Lovens Emanation havde fyldt det 18de År.<lb/>
Når nu Regjeringen ved at forelægge Udkastet ikke har fundet<lb/>
Anledning til samtidigen at foreslåe nogen forandret Plan for<lb/>
Armeens Organisation, så må Grunden dertil vel tildeels søges<lb/>
i de påpegede særegne Omstændigheder. Men det er en Nødvendighed, at en Udskrivnings-Lov må komme til at optage mange Bestemmelser, som knytte sig til den bestående Armeens Organisation. Det<lb/>
er imidlertid Tilfældet, at Armeens Organisation, som den nu beståer, medfører en ikke uvæsentlig Ulighed i den Byrde, som Værnepligten medfører. Man kunde vel have forsøgt at råde Bod herpå<lb/>
ved at gjøre Forslag eller Tilføininger i Lovudkastet, men det vilde dog<lb/>
også have sine meget betænkelige Sider, på den Måde at søge<lb/>
disse Mangler hævede; thi man vilde derved angribe Armeens Organisation, således som den nu beståer, hvormed man imidlertid<lb/>

</p>
</leftside>
<rightside>
<p>
må være meget forsigtig, da Armeens Organisation må være Resultatet af en nøiagtigere og mere omfattende Overveielse,. end der<lb/>
under nærværende Sag kan blive denne tildeel. Desuden vilde også Resultatet være, at det måtte skee andre Forarbeider, der måtte<lb/>
gjøre, at det nu foreliggende Udkast ikke strax kunde komme, til at<lb/>
emanere som Lov. Jeg antager derfor, ligesom også Udvalget deri<lb/>
har været enig, at det er en nødvendig Følge, at Værnepligtens Almindeliggjørelse måtte skydes idetmindste Noget ud i Fremtiden, når<lb/>
man vilde gåe ind på at hæve sådanne Ufuldkommenheder i Værnepligtsloven. Det er derfor, at Udvalget har afholdt sig fra at<lb/>
gjøre Forslag til sådanne Forandringer, og Udvalget har desuden<lb/>
troet, ikke at burde gjøre Forslag til Forandringer, hvor ønskelige de end kunde synes, når sådanne Forandringer ikke strax<lb/>
kunde gjennemføres, men yderligere Forarbeider måtte forudskikkes.<lb/>
Det er, som en Følge heraf, at de Forandringer, som ere foreslåede<lb/>
af Udvalget, kun ere sådanne, som gåe ud på at tydeliggjøre<lb/>
eller nærmere betegne de Værnepligtiges Retsstilling, og sådanne<lb/>
Forandringer endelig, som Udvalget har forudsat, ikke ville kunne<lb/>
gribe standsende ind i Lovudkastets Emanation som Lov.<lb/>
</p>
<p>
Jeg skal derefter tillade mig at oplæse de 3 første Paragrapher<lb/>
af Lovudkastet, som nu ere stillede under Discussion, i Forening med<lb/>
hvad der i Udvalgets Betænkning ved disse er anført.<lb/>
</p>
<p>
(Her oplæste Taleren de 3 første Paragrapher af Udkastet til<lb/>
Forordningen og Udvalgets Betænkning hertil, hvorefter han tilføiede:<lb/>
</p>
<p>
Det vil således sees, at disse Forandringer, navnlig den med<lb/>
Hensyn til Overskristen, væsentlig ere Redactions-Forandringer.<lb/>
</p>
<p>
<speaker>Tvede:</speaker> Den Skjebne, som har rammet de tidligere Lovudkast,<lb/>
som Regjeringen har forelagt om Indførelsen af almindelig Værnepligt, har fremkaldt Mistillid til den Deel af Befolkningen, som hidtil var fri for Værnepligt, som om denne Deel lagde an på, sålænge som muligt, at forhale Udførelsen af en retfærdig Foranstaltning. Derfor må jeg, idet jeg reiser mig, for at fraråde<lb/>
Vedtagelsen af det forelagte Lovudkast, på det Bestemteste<lb/>
forvare mig imod, at det skulde kunne ansees for at være min<lb/>
Hensigt at modarbeide den practiske, fuldstændige og øieblikkelige Gjennemførelse af den Grundsætning, som jeg har gjort til min, at enhver våbenfør Mand i Landet bør værne med sin Person om Land<lb/>
og Konge, og dertil skaffe sig behørig Dygtighed.<lb/>
</p>
<p>
Denne Grundsætning finder jeg at spille en aldeles underordnet<lb/>
Rolle i Lovudkastet, idet dette slutter sig til den bestående Armeeorganisation, bygger på Lodtrækning, og forbeholder den Formuende<lb/>
Adgang til Fritagelse ved at leie en Anden i hans Sted. Dette er<lb/>
min hovedsaglige Anke imod Udkastet.<lb/>
</p>
<p>
Dersom det ab et sundt Raisonnements- eller ad Erfaringens Vei<lb/>
kunde godtgjøres, at Danmark i alle Tilfælde kunde forsvares med<lb/>
færre Kræfter end de, som ligge i alle dets våbenføre Mænds bevæbnede Arme, så vilde deraf endnu ingenlunde følge, at Nogen ved<lb/>
Lykkespil eller ved Penge burde kunne fritages: deraf vilde kun følge,<lb/>
at den Række af Ungdomsårene og Manddomsårene, hvori denne<lb/>
Pligt, som er eens for Alle, nødvendigviis vil kræve Indskrænkning<lb/>
i den personlige Frihed og positiv Opoffrelse af Tid og Kraft, bør<lb/>
forkortes.<lb/>
</p>
<p>
Men nu har vi nylig fået et håndgribeligt Erfaringsbeviis<lb/>
på, at vort Forsvarssystem, uagtet de umådelige Summer, det koster<lb/>
i Freden, ikke duer i Krigen, men lader os i Stikken, såsnart det<lb/>
skal ståe sin Prøve, eller have vi ikke seet, at een Måned efter<lb/>
krigens Udbrud var en fjendtlig Armee på kun 18000 Mand, uden<lb/>
at behøve at anvende sin 10000 Mand stærke Reserve, tilstrækkeligt<lb/>
til at kaste vort Forsvar ud af dets faste Stilling ved Dannevirke?<lb/>
</p>
<morenext>
(Fortsattes.)<lb/>
</morenext>
</rightside>
<underpage>
Trykt og forlagt af Kgl. Hofdogtrykker Bianco Lnuo.<lb/>
 
</underpage>


</pb>