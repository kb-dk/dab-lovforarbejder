499
<pb n="235" />
<h>
<coll>10de April.   1909.</coll>
<topmidle>499</topmidle>
<colr>Nr. 53. 26de Marts.</colr>
</h>
<title>Femte Bog.</title>
<undertitle>
Slutnings- og Overgangsbestemmelser.
</undertitle>
<title>Kapitel 92.</title>
<undertitle>
Slutningsbestemmelser.
</undertitle>
<wtitle>§ 996.</wtitle>
<p>
Bøder, som pålægges i Medfør af denne Lov, tilfalde, når ikke anderledes<lb/>
i Loven er bestemt, Statskassen.
</p>
<wtitle>§ 997.</wtitle>
<p>
For så vidt Embedsmænd, hvem nogen i denne Lov omhandlet Embedsgerning<lb/>
eller Tilsyn med samme er betroet, måtte findes pligtige at udrede Erstatning til<lb/>
private i Anledning af deres Embedsførelse i så Henseende, er Statskassen ansvarlig<lb/>
for sådan Erstatnings Udredelse, dersom den ikke kan fås hos vedkommende Embedsmand eller i hans Bo.
</p>
<wtitle>§ 998.</wtitle>
<p>
Denne Lov træder først i Kraft, når Love 1) om de i § 138 ommeldte Forhold, 2) om Lønninger m. m. for Dommere, Embeds- og Bestillingsmænd ved Højesteret,<lb/>
Landsretterne, Københavns Byret og Sø- og Handelsretten i København samt 3) om<lb/>
Retsafgifter ere udkomne, og derhos ikke før 1. Oktober 1910. Bestemmelserne i § 1001,<lb/>
sidste Stykke, gælde fra 1. April 1908.
</p>
<p>
Loven gælder ikke for Færøerne; men det vil ved særlig Lov være at bestemme,<lb/>
i hvilken Udstrækning dens Bestemmelser skulle gøres anvendelige der. Østre Landsret træder i færøske og vestindiske Appelsager i Stedet for Landsover- samt Hof- og<lb/>
Stadsretten.
</p>
<wtitle>§ 999.</wtitle>
<p>
De i §§1,9, 11, 22, 2det Stk., 24, 27 og 59 ommeldte Anordninger og Bekendtgørelser udgå i betimelig Tid før det Tidspunkt, da Loven træder i Kraft, Fremdeles bliver der før det nævnte Tidspunkt at drage Omsorg for Affattelsen af de i<lb/>
Kapitel 7 og 8 omtalte Lister.
</p>
<wtitle>§ 1000.</wtitle>
<p>
Samtidig med denne Lovs Ikrafttræden skal der nedsættes et Udvalg, bestående af 2 Højesteretsdommere, 2 Landsdommere, 2 Underretsdommere, 2 Højesteretssagførere, 2 Landsretssagførere og 2 Underretssagførere med den Opgave at drøfte<lb/>
sådanne Ændringer i og Tilføjelser til nærværende Lov og de til den knyttede Anordninger og øvrige Bestemmelser, hvortil der ved Lovens Anvendelse måtte vise<lb/>
sig Trang.
</p>
<pagename>Nr. 53. Lov af 26. Marts om Rettens Pleje.</pagename>