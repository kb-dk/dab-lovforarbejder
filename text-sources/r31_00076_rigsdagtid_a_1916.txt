492
<pb n="76" />
<h>
<coll>
15de April.
</coll>
<topmidle>492</topmidle>
<colr>
1916.
</colr>
</h>
<title>Nr. 90. 11te April.</title>
<wtitle>§ 316.</wtitle>
<p>
Når hver især af Parterne for en Del taber og for en Del vinder Sagen, bliver<lb />
Sagens Omkostninger delvis at pâlægge en af Parterne eller at ophæve.
</p>
<p>
Dog kan Retten pålægge en Part at erstatte Modparten Sagens Omkostninger, når dennes Pâstand kun i en mindre betydelig Grad har været afvigende fra,<lb />
hvad der bliver kendt for Ret, og ingen særskilte Omkostninger er foranledigede ved<lb />
Afvigelsen.
</p>
<wtitle>§ 317.</wtitle>
<p>
Den Part, som ved Anke eller Kære ikke opnår nogen Forandring af den<lb />
påklagede Afgørelse, anses for så vidt som tabende og har derfor ordentligvis at<lb />
erstatte Modparten Ankesagens eller Kæremålets Omkostninger.
</p>
<wtitle>§ 318.</wtitle>
<p>
Opnås der ved Anke eller Kære en Forandring i den faldne Dom eller Kendelse, bliver der med Hensyn til Ankesagens eller Kæremålets Omkostninger såvel<lb />
som med Hensyn til Omkostningerne ved Sagens tidligere Behandling, for så vidt<lb />
herom skal træffes Afgørelse, at forholde efter de i §§ 312—16 givne Regler og Omkostningerne enten at pålægge Modparten eller at ophæve eller dele.
</p>
<wtitle>§ 319.</wtitle>
<p>
Den Part, som ved tilregnelig Fejl eller Forsømmelse har foranlediget spildte<lb />
Møder, ufornødne Udsættelser, unyttig Bevisførelse eller andre overflødige og hensigtsløse processuelle Skridt, er, selv om han i øvrigt vinder Sagen, pligtig at erstatte Modparten de denne derved forårsagede Udgifter.
</p>
<wtitle>§ 320.</wtitle>
<p>
Angående Omkostningerne ved enkelte Proceshandlinger eller Procesafsnit kan<lb />
der straks træffes Afgørelse af Retten ved Kendelse, når sådan Afgørelse, såsom<lb />
i de i foregående Paragraf omhandlede Tilfælde, er uafhængig af Hovedsagens Udfald.<lb />
Er særskilt Afgørelse ikke tilforn truffet, gøres der i den endelige Dom fornøden Bemærkning i Henseende til sådanne enkelte Proceshandlinger og Procesafsnit.
</p>
<wtitle>§ 321.</wtitle>
<p>
Sagførere og andre Rettergangsfuldmægtige kan ifølge Modpartens Påstand<lb />
under Sagen dømmes til at bære de Omkostninger, som de ved pligtstridig Opførsel<lb />
har forårsaget. Den, der nedlægger sådan Påstand, skal drage Omsorg for, at<lb />
der gives Sagføreren eller Rettergangsfuldmægtigen fornøden Lejlighed til at udtale<lb />
sig om den.
</p>
<wtitle>§ 322.</wtitle>
<p>
Bestemmelsen i foregående Paragraf er også anvendelig på Dommere i<lb />
underordnede Instanser, når Sagen indbringes for højere Ret, dog således, at den<lb />
Dommer, over hvem Påstanden agtes nedlagt, skal underrettes herom samtidig med.<lb />
at Ankestævning forkyndes for Modparten. Dommeren er da berettiget til at give<lb />
Møde for den højere Ret og fremføre sit Forsvar. I Tilfælde af Kære er det tilstrækkeligt, at Påstanden over Dommeren optages i Kæreskriftet eller i den Tilførsel<lb />
til Retsbogen, der træder i Stedet for denne.
</p>
<title>
Nr. 90. Lov af 11. April om Rettens Pleje.
</title>