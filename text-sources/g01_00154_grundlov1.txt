235
<pb n="154">
<pagename>154</pagename>
<h>
<coll>235</coll>
<colr>236</colr>
<lb/>
</h>
<leftside>
<p rend="continue">
kan svare for, hvorledes det seer ud rundt omkring os i Europa,<lb/>
når vi nu have oplevet under denne Kamp mellem Frihed, Lovløshed og Trældom nogle af disse Måneder, som vel efter Almanaken<lb/>
ere Måneder, men hvori der skeer så store Skridt frem eg tilbage,<lb/>
som vi ikke pleie at opleve i År og Dag? Vi kunne være de<lb/>
samme, og Grundloven, som vi skulle drøfte, kan være den samme;<lb/>
men når, som en af Ministrene yttrede, den Luft, som vi<lb/>
indånde, ikke er den samme, ville vi da kunne arbeide med hverandre ligesom nu? Og Regjeringen, som sålænge har savnet et<lb/>
Organ for den folkelige Villie, vil den ståe sikkrere i disse urolige<lb/>
Tider ved at støtte sig til denne Forsamling, som kun i Nødsfald<lb/>
kan gåe udenfor sit Hverv, at drøfte Grundloven, eller ved at<lb/>
støtte sig til et Folkeråd, som har sin Hjemmel i Rigets Grundlov?<lb/>
Og endelig Slesvigerne? Der er altid sagt, at hvad som skulde binde<lb/>
dem til Danmark, det var Visheden om, at de havde den samme<lb/>
folkelige Frihed at see imøde, når de sluttede sig til os. Vilde det<lb/>
nu være kraftigere at sende dem Regjeringens Udkast med Sort på<lb/>
hvidt, eller at byde dem en Forfatning, som allerede er vedtaget og<lb/>
trådt i Kraft? Alle disse Hensyn tale for, at vi strax skride til Værket. Men for at gribe den Tråd, som vi sidst slap, så er det dog<lb/>
en egen Sag, netop når Friheden er det, som tilbydes, at lægge<lb/>
den frem som en Foræring, der er valgt og indkjøbt, og som nu eengang er således og ikke anderledes; det vilde dog være en egen Sag,<lb/>
netop når Friheden er det, hvorom der er Tale. Men nu vide vi,<lb/>
at der er en Udvei, og denne Udvei, som er foreslået, beståer i, at<lb/>
vi foreløbig skulle vedtage Grundloven, med Tilbud om at løse den<lb/>
fra hinanden, når Slesvigerne komme, og så lægge den vedtagne<lb/>
Grundlov frem påny som Udkast. Men når så dette nye Udkast<lb/>
bliver forelagt, som vi have rettet og bearbeidet det, ståe vi Øboere<lb/>
og Jyder i et ganske andet Forhold til det end vore stesvigske Brødre,<lb/>
og med al god Villie til at lempe os efter dem, kunne vi dog ikke<lb/>
let undgåe at bringe dem i Minoritet ved Afstemningen, fordi vi,<lb/>
efter engang at have klaret vore Meninger, ikke kunne see Sagen som<lb/>
fra Nyt af.<lb/>
</p>
<p>
Der er altid stor Forskjel på, om man tager Deel i Forhandlingerne af en Sag fra Begyndelsen af eller siden kommer til; deraf<lb/>
afhænger både den Indvirkning, man kan udøve, og tillige den Villighed, hvormed man kan gåe ind på Andres Meninger. Vi behøve derfor ikke engang at spørge, om der er Punkter i Forfatningen,<lb/>
der sandsynligviis ville stille sig anderledes for Slesvigerne end for<lb/>
os. Thi selv om de vare enige, kunde de dog ikke være tilfredse med<lb/>
den Slags Deelagtighed i Arbeidet, og hvor de fra Først af ere<lb/>
uenige, vil det ikke blot være vanskeligt for dem at overbevise os,<lb/>
men også selv at lade sig overbevise, netop fordi de bestandig ville<lb/>
føle, at Vilkårene ere ulige for dem og for os. Altså vil det være<lb/>
at forudsætte, at Slesvigerne næsten kun af Navn ville blive vore<lb/>
Medarbeidere ved Forfatningsværket, dersom vi nok så foreløbigt<lb/>
gjennemføre det uden dem, og den Føielighed, vi siden kunne vise<lb/>
dem, vil snarere forøge end formindske Indtrykket af, at de i Grunden ståe udenfor, og dette ville de forudsee i det Mindste ligeså<lb/>
godt som vi. I og for sig synes den stærkeste Drift hos Slesvigerne,<lb/>
jeg taler her ikke om Nordslesvigerne, men om Slesvigerne under Eet,<lb/>
at være Ønsket om at bevare Slesvige Selvstændighed. Ligesom<lb/>
Hollænderne på Japan sagde: „vi ere ikke Christne, men Hollændere“,<lb/>
således ere de ikke langtfra at sige: „vi ere ikke Danske, men Slesvigere.“ Tilmed skal der også udenfra være reist Spørgsmål om<lb/>
en Unionstat Slesvig, adskilt såvel fra Danmark som fra Holsteen,<lb/>
og at dette vilde blive en tydsk Stat, om end ikke iår, så ad Åre;<lb/>
det er kun altfor vist, da hele den høiere Dannelse og Embedsstanden<lb/>
i Slesvig er tydsk. Vi måe ikke dølge for os selv, at Slesvig<lb/>
driver om som en svømmende Ø, og om det skal blive landfast med<lb/>
Danmark eller Tydskland, det er netop Spørgsmålet. Om vi nu i<lb/>
dette Øieblik, da Nordslesvigerne ere nær ved at tabe Modet, for<lb/>
hele Tydsklands Øine vedtoge en Forfatning for Danmark, uden<lb/>
Slesvig, eller om vi i Tillid til vor gode Ret have Mod til at<lb/>
bringe det store Offer, at erklære Forfatningssagen for opsat efter dem,<lb/>
det vil måskee blive afgjørende for Slesvigs Skjæbne. Hvad vi<lb/>
end beslutte os til, lægge vi et vægtigt Lod i den ene eller den anden
</p>
</leftside>
<rightside>
<p>
Vægtskål. Jeg stemmer derfor for Sagens Henviisning til Afdelingerne, forat alle Medlemmer kunne yttre deres Stemning for<lb/>
eller imod Opsættelsen og rådslåe om de bedste Midler til at forebygge de Ulemper, som i begge Tilfælde ere i Vente.<lb/>
</p>
<p>
<speaker>Barfod:</speaker> Efterat det Meste af hvad jeg havde at sige allerede<lb/>
er udtalt af forskjellige ærede Talere, skulde jeg ikke have taget Ordet,<lb/>
hvis ikke et Indtryk, jeg havde modtaget af Proponentens Tale, i<lb/>
dette Øieblik var blevet fornyet. Den ærede Rigsdagsmand for<lb/>
Kjøge (Krieger) yttrede, at det dog altid kunde være usikkert, om den<lb/>
Grundlov, som måtte blive given, også virkelig vilde blive en<lb/>
Grundlov både for Danmark og Slesvig, og den ærede sidste<lb/>
Taler har udtrykt sig således, som om Slesvig var en svømmende<lb/>
Ø, og det var uvist, om den skulde blive landfast med Danmark eller<lb/>
Tydskland. Dengang da Hannibal, efter at have indtaget hele Romerriget, stod udenfor Roms Porte, da falbød man i Rom og satte<lb/>
til offentlig Auction de Marker, hvorpå hans Hær havde leiret sig,<lb/>
og de bleve godt betalte. Uden at være nogen Tilbeder af Romerfolket, kan jeg dog ikke nægte, at jeg ønskede mit eget Folk det stolte<lb/>
Mod, som Romerne lagde for Dagen, da de betragtede de Marker,<lb/>
hvorpå den seirrige og seirvante Fjende havde leiret sig, som deres<lb/>
sikkre Eiendom. Jeg selv nærer ikke nogen Tvivl om, at Slesvig —<lb/>
lad det så, som den sidste ærede Taler har udtrykt sig, svømme som<lb/>
en Ø — både har været og vil vedblive at være landfast med Danmark. Jeg deler den Anskuelse, som oftere har været udtalt, at<lb/>
Spørgsmålet om Slesvigs Forbindelse med Danmark er det Samme<lb/>
som Spørgsmålet om Danmarks fortsatte Beståen; men jeg er<lb/>
overbeviist om, at det danske Folk vil fortsætte sit Liv, at det ikke er<lb/>
noget vissent Blad på det almindelige Folketræ, eiheller en Tanke,<lb/>
som Gud Herren har tænkt og atter opgivet. Jeg kan altså ikke<lb/>
af Frygt for, at Grundloven ikke skulde komme vil at gjælde både<lb/>
for Danmark og Slesvig, betænke mig på at tage denne, således<lb/>
som den af Regjeringen er os forelagt, under Overveielse; men<lb/>
idet — og det er netop det, jeg ønskede at udtale, og hvorfor jeg har<lb/>
begjert Ordet — Grundloven tages under Behandling, må det skee<lb/>
med den faste Beslutning, den urokkelige Forvisning af det danske<lb/>
Folks her forsamlede Udvalgte, — for at benytte Krigsministerens<lb/>
Ord ved en anden Leilighed, der i en Fart ere blevne et Mundheld<lb/>
her i Byen og som også kunne anvendes her —, „ikke et Skridt,<lb/>
ikke en Tomme tilbage.“ Når vi altså tage Grundloven under<lb/>
Behandling, da skeer det, idet og fordi vi ere fuldkomne forvissede<lb/>
om og fuldkommen bestemte på, at vi ikke ville gåe et Skridt, en<lb/>
Tomme tilbage fra Eideren.<lb/>
</p>
<p>
<speaker>With:</speaker> Også jeg hører til dem, der ønske Grundloven strax<lb/>
tagen under Behandling. Jeg kan ikke nægte, at jeg forhen har<lb/>
været noget tvivlsom med Hensyn til hvad der var det Rigtigste,<lb/>
men et Moment, der ikke har gjenlydt her i Salen, har bestemt mig,<lb/>
nemlig: hvad ønske Slesvigerne helst? Det er høist vigtigt, forsåvidt muligt at fåe et bestemt Svar på dette Spørgsmål, for at<lb/>
vi derefter kunne bestemme os med Hensyn til hvad vi ville gjøre.<lb/>
Jeg har derfor gjort mig al mulig Umage for at fåe et bestemt<lb/>
Svar. Jeg har mødt i Nordslesvigernes Forsamling her i Byen, og<lb/>
den første Gang hørtes der mange Stemmer for og mange Stemmer<lb/>
imod. Jeg yttrede vel Ønske, at der i den Adresse, som senere<lb/>
blev indgiven, måtte blive bestemt udtalt, hvad Slesvigerne meente;<lb/>
men man indvendte, at Adressen alt var skreven, og at det var den<lb/>
høie Tid, at den blev indgiven, og derfor blev der ikke foretaget nogen Forandring i Samme. Senere aftalte jeg et Møde med en engere Deel af hiin Forsamling, hvorved, foruden flere af de Bannerførere, som have udmærket sig i den slesvigske Sag, også Deputationen fra Als var tilstede, og der var man enig om, at det var ønskeligt,<lb/>
at Forsamlingen vilde tage Forfatningsspørgsmålet under Behandling.<lb/>
Slesvigerne forsikkrede mig, efterat Grundene såvel for som imod vare<lb/>
veiede, at de på egne og Landsmænds Vegne næsten bestemt kunde sige,<lb/>
at Alle vare enige i at nære det Ønske, at Forfatningsspørgsmålet<lb/>
her måtte komme under Overveielse, og da jeg havde modtaget denne<lb/>
Forsikkring, tvivlede jeg ikke længer om, hvad Beslutning der var<lb/>
at tage.<lb/>
</p>
<p>
Slesvigerne yttrede, at da Grundloven ikke omhandler deres<lb/>
</p>
</rightside>

</pb>