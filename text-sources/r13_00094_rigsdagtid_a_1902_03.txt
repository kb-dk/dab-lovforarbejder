1915
<pb n="94" />
<h>
<coll>
1915
</coll>
<topmidle>
Forsl. t. L. om Rettens Pleje.
</topmidle>
<colr>
1916
</colr>
</h>
<wtitle>§  449.</wtitle>
<p>
Forhandlingen sker mundtlig og i de Former, som Kommunedommeren finder<lb />
tjenlige, uden at han deri er bunden ved de almindelige Rettergangsregler.
</p>
<p>
Ed kan ikke aflægges, Vidner ikke føres og Syn eller Skøn ikke optages.<lb />
Men Kommunedommeren er berettiget til at høre, hvad de, som Parterne maatte<lb />
medbringe, fremføre af egen Drift eller efter hans Foranledning.
</p>
<wtitle>§  450.</wtitle>
<p>
Sagens Behandling tilendebringes som Regel i eet Møde. Ingen Part har Ret<lb />
til at kræve Udsættelse; kun ganske undtagelsesvis kan Kommunedommeren tilstaa<lb />
en saadan.
</p>
<wtitle>§  451.</wtitle>
<p>
Kommunedommeren foretager Forligsmægling. Opnaas Forlig, er Sagen der-<lb />
med endelig afgjort. Forliget tilføres Kommunedommerens Bog.
</p>
<p>
Opnaas ikke Forlig, bliver Sagen, saa snart Kommunedommeren mener at<lb />
have hørt Parterne tilstrækkelig, optagen til Dom.
</p>
<p>
Dommen afsiges straks efter Optagelsen.
</p>
<p>
Dommen afsiges mundtlig, men tilføres Kommunedommerens Bog. Den skal<lb />
indeholde et tydeligt Resultat, men behøver ikke at indeholde en Udvikling af Grunde.
</p>
<wtitle>§  452.</wtitle>
<p>
Paa Statens Bekostning og ved Justitsministerens Forsorg forsynes hver<lb />
Kommunedommer med en Bog og Blanketter til Udskrifter deraf. Saavel Bogens<lb />
Sider som Blanketterne skulle være indrettede paa en Tilførslerne lettende Maade,<lb />
navnlig saaledes, at Sidernes og Blanketternes trykte Tekst er forskellig efter Sagens<lb />
Udfald (Forlig, Domfældelse, Frifindelse eller Afvisning).
</p>
<p>
Hver af Parterne er berettiget til paa Forlangende een Gang at faa en<lb />
Udskrift af Forlig eller Dom i den ham vedrørende Sag.
</p>
<wtitle>§  453.</wtitle>
<p>
Enhver af en Kommunedommer afsagt Dom kan i Løbet af 4 Uger indbringes<lb />
for den Underret, i hvis Kreds Kommunen ligger.
</p>
<p>
Der fremlægges da Udskrift af Kommunedommerens Bog for den paagældende<lb />
Sags Vedkommende; men i øvrigt behandles Sagen ganske efter Lovens almindelige<lb />
Regler om Rettergang i første Instans.
</p>