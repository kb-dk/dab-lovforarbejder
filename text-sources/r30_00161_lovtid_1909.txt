425
<pb n="161" />
<h>
<coll>10de April.   1909.</coll>
<topmidle>425</topmidle>
<colr>Nr. 53. 26de Marts.</colr>
</h>
<wtitle>§ 698.</wtitle>
<p>
Retten kan med Hensyn til flere selvstændige Sager, der samtidig henstå for<lb/>
Undersøgelsesretten eller samtidig for den dømmende Ret, beslutte, at de skulle forbindes til een Sag, dog, når Søgsmålene ikke stå i det i § 696 forudsatte Forhold til<lb/>
hinanden, kun, når ingen af Parterne gør Indsigelse derimod. Herved finder Reglen<lb/>
i § 696, sidste Punktum, tilsvarende Anvendelse.
</p>
<p>
Beslutningen tages af den Ret, for hvilken Sagerne henstå, eller, hvis Spørgsmål er om Forening af Sager, som ere tingfæstede dels ved Landsretten, dels ved<lb/>
en under den hørende Underret, af Landsretten. Forfølges Sagerne ellers for forskellige Retter, og der ikke er Enighed, afgøres Spørgsmålet af vedkommende overordnede Ret (§ 214).
</p>
<wtitle>§ 699.</wtitle>
<p>
Retten kan omgøre Beslutninger, som den har truffet i Medfør af §§ 697 og<lb/>
698; dog kan en Sags Overgang til en anden Ret kun besluttes overensstemmende<lb/>
med Forskrifterne i § 698, 2det Stykke.
</p>
<wtitle>§ 700.</wtitle>
<p>
Retterne ere beføjede til i en fremmed Retskreds, uden Mellemkomst af Retten<lb/>
i denne, at lade foretage Forkyndelser samt at lade udføre Anholdelsesbeslutninger.<lb/>
Fængslingskendelser og Befalinger om ved Tvang at fremstille Vidner eller Syns- eller<lb/>
Skønsmænd for Retten. Når det i øvrigt til Undersøgelsens Fremme findes hensigtsmæssigt, kan Retten foretage Embedshandlinger i en fremmed Retskreds med Samtykke af Retten i denne eller af højere Ret, og i påtrængende Tilfælde uden sådant<lb/>
Samtykke. Fornøden Meddelelse skal snarest muligt ske til Retten i den pågældende Kreds.
</p>
<title>Kapitel 63.</title>
<undertitle>
Påtalen.
</undertitle>
<wtitle>§ 701.</wtitle>
<p>
Retterne træde i de efter Reglerne i denne Lovs 4de Bog behandlede Sager<lb/>
kun i Virksomhed ifølge Begæring af nogen, hvem Ret til Påtale tilkommer, jvf. dog<lb/>
§§ 792 og 803.
</p>
<p>
I Underretskredse, hvor Dommeren tillige er Politimester, træder i Stedet for<lb/>
Begæring til Underretten en Tilførsel til Retsbogen om, at Rettens Virksomhed er<lb/>
foranlediget af Dommeren i hans Egenskab af Politimester.
</p>
<wtitle>§ 702.</wtitle>
<p>
Påtalen tilkommer efter de nedenstående Regler Amtmanden (i København<lb/>
Politidirektøren), Politimesteren, særlige Forvaltningsmyndigheder og private.
</p>
<p>
Hvor Påtalen tilkommer Amtmanden eller Politiet, kan Justitsministeren med<lb/>
Hensyn til enkelte Sager pålægge Påtalemyndigheden at begynde eller fortsætte,<lb/>
undlade eller standse Forfølgning, at gøre Retsmidler gældende o. s. fr.
</p>
<pagename>Nr. 53. Lov af 26. Marts om Rettens Pleje.	56</pagename>