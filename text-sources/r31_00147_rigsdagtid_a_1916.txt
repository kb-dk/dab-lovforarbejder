563
<pb n="147" />
<h>
<coll>
1916.
</coll>
<topmidle>563</topmidle>
<colr>
15de April.
</colr>
</h>
<title>Nr. 90. 11te April.</title>
<wtitle>§ 632.</wtitle>
<p>
Med Hensyn til Valget af de Genstande, hvori Arresten gøres forholdes der
efter de i §§ 506 og 507 givne Forskrifter, ligesom der i øvrigt ved Arrestforretningers
Foretagelse, med de af Forholdets Natur følgende Lempelser, gås frem efter de om
Eksekutionsforretninger i §§ 519—527 givne Regler.
</p>
<wtitle>§ 633.</wtitle>
<p>
I Fogedbogen optegnes nøjagtigt alle de enkelte Genstande, hvori Arrest gøres,<lb />
og ved hver enkelt Genstand tilføjes dens Værdi efter den stedfundne Ansættelse.
</p>
<p>
Fogeden erklærer derefter til Fogedbogen de optegnede Genstande for belagte<lb />
med Arrest til Arrestrekvirentens Sikkerhed. Det betydes Skyldneren, at han fra nu<lb />
af ikke uden at udsætte sig for Strafansvar kan råde over dem på en Måde, som<lb />
kommer i Strid med Arrestrekvirentens Ret, Er Skyldneren ikke til Stede, gives der<lb />
den eller dem, som i Henhold til § 517 tilkaldes på hans Vegne, Pålæg om at give<lb />
ham en saadan Betydning. Efter Omstændighederne kan et lignende Pålæg gives<lb />
den Trediemand, i hvis Besiddelse det arresterede er.
</p>
<p>
Er Arrest på Person pålagt, tilkendegives det af Fogeden Skyldneren, hvis<lb />
han er til Stede, at han er belagt med Gældsfængsel, hvorefter Fogeden beordrer ham<lb />
straks henbragt til Gældsfængselet. I modsat Tilfælde er det Rekvirentens egen Sag<lb />
at drage Omsorg for Udførelsen af Arrestkendelsen ved Skyldnerens Indsættelse i<lb />
Gældsfængsel, og han kan hertil fordre Politiets Bistand. Så snart Indsættelsen i<lb />
Gældsfængselet er sket, har Rekvirenten øjeblikkelig at meddele Fogeden Underretning<lb />
herom; denne gør, efter at have hørt Arrestforvarerens Forklaring, fornøden Bemærkning i Fogedbogen om Tiden og Klokkeslættet for Indsættelsen.
</p>
<wtitle>§ 634.</wtitle>
<p>
Hvis der ikke allerede er anlagt Retssag i Anledning af den Fordring, for<lb />
hvilken Arrest er gjort, skal Rekvirenten, når Skyldneren ikke under eller efter Forretningen har frafaldet Forfølgning, inden en Uge efter Arresten anlægge sådan Sag,<lb />
under hvilken han tillige skal nedlægge særskilt Påstand på, at Arrestens Foretagelse<lb />
stadfæstes. Retten kan bestemme, at Spørgsmål vedrørende Arrestens Stadfæstelse<lb />
forhandles særskilt, jfr. § 286. Skal Sagen begynde med Mægling ved Forligskommissionen, skal, hvis Forlig ej opnås, Sagen indstævnes for Retten hurtigst muligt efter<lb />
Mæglingens Slutning.
</p>
<p>
Er Retssag i Anledning af pågældende Fordring svævende ved første Instans,<lb />
bliver der inden fornævnte Frist at anlægge en særskilt Arrestsag ved den samme<lb />
Ret, ved hvilken hin Sag behandles. Det er Retten forbeholdt at bestemme, at Arrestsagen skal sættes i Forbindelse med Hovedsagen, såvel som at den ene af disse Sager<lb />
skal udsættes, indtil den anden er påkendt, jfr. §§ 286 og 287.
</p>
<p>
Er Dom faldet i første Instans i Retssagen, hvorunder den Fordring er indtalt, for hvilken Arresten er gjort, anlægges Arrestsagen ved den Ret, af hvilken hm<lb />
Sag er blevet påkendt. Retten kan i Tilfælde af Anke udsætte Arrestsagens Forhandling i det hele eller for en Del, jfr. § 287.
</p>
<p>
Når Arrestforfølgning finder Sted som særskilt Sag, er Forligsmæglmg
unødvendig.		
</p>
<p>
Reglerne om Arrestens og Fordringens Forfølgning bliver med de fornødne
Lempelser at anvende, når Arrest er afværget ved Sikkerhedsstillelse.
Arrest for Bodmerigæld behøver ikke at forfølges til Stadfæstelse.
</p>
<title>
Nr. 90. Lov af 11. April om Rettens Pleje.
</title>