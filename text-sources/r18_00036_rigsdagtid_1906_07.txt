3711
<pb n="36"/>
<h>
<coll>3711</coll>
<topmidle>Forsl. t. L. om Rettens Pleje.</topmidle>
<colr>3712</colr>
</h>
<wtitle>§ 154.</wtitle>
<p>
Naar Vidneførsel foregaar for den dømmende Ret, ere de afhørte Vidner pligtige<lb />
at blive til Stede, indtil den paagældende Sags Behandling er sluttet, eller Formanden<lb />
tillader dem at forlade Tingstedet enten helt eller mod at blive til Stede i Nærheden. Hvor<lb />
vidt de kunne eller skulle blive til Stede i Retssalen, beror paa Formandens Bestemmelse.
</p>
<wtitle>§ 155.</wtitle>
<p>
Udebliver et lovmæssig indkaldt Vidne uden lovligt Forfald eller uden at have<lb />
betimelig anmeldt sit Forfald, hvor dette var muligt, eller forlader det i det i § 154 om-<lb />
handlede Tilfælde uden Tilladelse Tingstedet, før den paagældende Sags Behandling er<lb />
sluttet, skal Retten i borgerlige Sager efter Partens Begæring straks ved Kendelse idømme<lb />
Vidnet en Bøde fra 10 til 200 Kr., tilpligte det at erstatte de Udgifter, som maatte være<lb />
foraarsagede ved Udeblivelsen, samt indkalde det paa ny med et af Retten fastsat Varsel<lb />
efter Kendelsens Forkyndelse ved Partens Foranstaltning. I Straffesager kan der i samme<lb />
eller et senere Retsmøde idømmes Vidnet Bøde og Erstatning som foranført, dog at<lb />
Bøden, hvis Vidnet var indkaldt til Domsforhandling for Nævninger, kan stige til<lb />
400 Kr.
</p>
<p>
Retten kan derhos — i borgerlige Sager dog kun efter Partens Begæring og<lb />
kun i Tilfælde af Vidneførsel under Domsforhandling eller af gentagen Udeblivelse —<lb />
lade et udeblevet Vidne afhente med Magt og, hvis Sagen udsættes, beslutte, at Vidnet<lb />
ved Politiets Foranstaltning skal tages i Forvaring, indtil dets Fremstillelse for Retten<lb />
til Afgivelse af Vidnesbyrd kan finde Sted; dog har Vidnet Adgang til Løsladelse mod<lb />
saadan Sikkerhed, som Retten finder tilstrækkelig, og i intet Tilfælde maa et Vidne i<lb />
samme Sag holdes i Forvaring ud over 6 Maaneder, uafbrudt eller sammenlagt. Ud-<lb />
gifterne derved afholdes som Delinkventomkostninger.
</p>
<p>
Kendelse, hvorved Bøde eller Erstatning er idømt et fraværende Vidne, kan<lb />
omgøres, naar Begæring derom fremsættes i det første Retsmøde, i hvilket Vidnet<lb />
derefter giver Møde eller fremstilles, eller, hvis det ikke senere møder eller fremstilles,<lb />
inden en Uge, efter at Kendelsen er det forkyndt eller kommet til dets Kundskab.
</p>
<wtitle>§ 156.</wtitle>
<p>
Et Vidne, som anser sig for berettiget til i det hele eller for en Del at nægte<lb />
at vidne i den Sag, hvori, eller for den Ret, hvortil han er indkaldt, skal dog,<lb />
naar han ikke har lovligt Forfald, møde efter Indkaldelsen og fremsætte sin Ind-<lb />
sigelse til Paakendelse af Retten. Naar det af Retten findes fornødent, maa Vidnet<lb />
oplyse Omstændigheder, af hvilke det kan ses, at Indsigelsen er grundet.
</p>
<wtitle>§ 157.</wtitle>
<p>
Vidner ere, om fornødent, pligtige til, forinden de møde i Retten, at styrke<lb />
eller opfriske deres Kundskab om Vidneførslens Genstand ved at efterse deres Regn-<lb />
skabsbøger, Breve eller andre Optegnelser eller bese Genstande, hvortil de uden<lb />
Omkostning eller Besvær have Adgang, o. desl., og denne Pligt kan af Retten særlig<lb />
paalægges dem ved Indkaldelsen eller senere.
</p>
<wtitle>§ 158.</wtitle>
<p>
Forinden et Vidne afhøres om Sagen, stiller Dommeren de Spørgsmaal til det,<lb />
som findes fornødne for at forvisse sig om dets Identitet samt for at afgøre, om der<lb />
er noget til Hinder for Vidnesbyrdets Modtagelse. Dommeren skal derefter alvorlig
</p>