460
<pb n="196" />
<h>
<coll>10de April.   1909.</coll>
<topmidle>460</topmidle>
<colr>Nr. 53. 26de Marts.</colr>
</h>
<wtitle>§ 832.</wtitle>
<p>
Når Domsforhandlingen er begyndt, fortsættes den så vidt muligt uafbrudt,<lb/>
indtil endelig Afgørelse har fundet Sted.
</p>
<p>
Har Forhandlingen været afbrudt, bestemmer Rettens Formand, om og i hvilke<lb/>
Omfang det allerede foretagne skal gentages, når Sagen atter kommer for.
</p>
<wtitle>§ 833.</wtitle>
<p>
Hvor der findes Grund til at antage, at offentlig Gengivelse af Forhandlinger<lb/>
under Hovedforhandlingen vil kunne have skadelig Indflydelse på Sagens Oplysning<lb/>
eller Pådømmelse, kan Retten ved Kendelse bestemme, at sådan Gengivelse af Forhandlingerne eller visse Dele af samme ikke må finde Sted, forinden Dom er afsagt.<lb/>
Kendelsen ophæves, så snart Grundene for samme ikke længere antages at være<lb/>
tilstede. Overtrædelse straffes med Bøder fra 100 til 1000 Kr.
</p>
<wtitle>§ 834.</wtitle>
<p>
Om Udsættelsesgrunde, som indtræde på en Tid, da Domsforhandlingen er<lb/>
udsat, påhviler det enhver vedkommende snarest muligt at underrette Rettens Formand, for at Bestemmelse om Udsættelse om muligt kan tages og Meddelelse til alle<lb/>
vedkommende finde Sted, førend Sagen på ny skulde have været for.
</p>
<wtitle>§ 835.</wtitle>
<p>
Når Retten er sat til Sagens Behandling, lader Rettens Formand Sagen påråbe og Tiltalte føre ind i Retssalen samt så vidt fornødent Vidner og Syns- og<lb/>
Skønsmænd påråbe, hvorhos han giver de Pålæg og træffer de Foranstaltninger,<lb/>
som måtte findes fornødne for at sikre disses Tilstedeblivelse og hindre indbyrdes<lb/>
Meddelelse.
</p>
<wtitle>§ 836.</wtitle>
<p>
Ingen må medvirke som Nævning i en Straffesag, når han befinder sig i<lb/>
noget af de i § 61 Nr. 1—4 nævnte Tilfælde, i hvilke Dommeren i en sådan Sag<lb/>
skal vige sit Sæde, eller han har handlet som Dommer i Sagen.
</p>
<wtitle>§ 837.</wtitle>
<p>
Efter at de indkaldte Nævninger ere påråbte, stiller Rettens Formand Spørgsmål til Anklageren, den eller de Tiltalte og disses Forsvarere, til Dommerne og<lb/>
Nævningerne, om der med Hensyn til nogen af de indkaldte (§ 97) tilstedeværende Nævninger måtte være dem nogen Omstændighed bekendt, som efter § 836 eller i Medfør<lb/>
af Reglerne i Kapitel 6 udelukker fra at være Nævning i den foreliggende Sag eller i<lb/>
det hele. De herefter opstående Spørgsmål afgøres af Retten. Kendelse, hvorved<lb/>
en Nævning udelukkes, kan ikke indbringes for højere Ret, Imod Kendelser, hvorved<lb/>
Indsigelse mod en Nævnings Habilitet forkastes, kan Kæremål rejses. Når det<lb/>
straks forlanges, kan i denne Anledning en kort Udsættelse af Sagen tilstås.
</p>
<wtitle>§ 838.</wtitle>
<p>
Ere flere end 12 eller, hvis Suppleanter skulle tiltræde, det tilsvarende større<lb/>
Antal Nævninger mødte, og Nævningernes Tal ikke ved Rettens Afgørelser synker ned<lb/>
til det nævnte laveste Tal, benyttes de ved Lodtrækningen sidst udtrukne ikke<lb/>
under Sagen.
</p>
<pagename>Nr. 53. Lov af 26. Marts om Rettens Pleje.</pagename>