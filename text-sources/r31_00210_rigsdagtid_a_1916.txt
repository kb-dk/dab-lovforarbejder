626
<pb n="210" />
<h>
<coll>
15de April.
</coll>
<topmidle>626</topmidle>
<colr>
1916.
</colr>
</h>
<title>Nr. 90. 11te April.</title>
<wtitle>§ 894.</wtitle>
<p>
Når Formanden har endt sit Foredrag, oplæses Spørgsmålene og overgives<lb />
i en af Formanden underskreven Udfærdigelse til Nævningernes Ordfører.
</p>
<p>
Formanden kan efter sit Skøn og skal efter Begæring af Ordføreren medgive<lb />
Nævningerne Afbildninger, Tegninger eller Kort, som måtte være fremlagte under<lb />
Sagen, Ting, der påstås at være tagne eller frembragte ved Forbrydelsen eller at have<lb />
været brugte eller bestemte til dens Udførelse, eller som i øvrigt yder umiddelbar Oplysning om Gerningen eller Tiltaltes Forhold til denne.
</p>
<p>
Formanden henleder Nævningernes Opmærksomhed på de i §§ 895 og 897—899<lb />
indeholdte Bestemmelser om, hvad de ved deres Rådslagning har at iagttage, og forklarer disse nærmere, for så vidt han finder det fornødent; derefter opfordrer han Nævningerne til at begive sig til det for dem bestemte Værelse.
</p>
<wtitle>§ 895.</wtitle>
<p>
Indtil Nævningernes Erklæring er vedtaget, må intet Samkvem finde Sted<lb />
mellem dem og andre Personer, ej heller må nogen Nævning forlade Rådslagningsværelset eller nogen anden betræde dette uden Tilladelse af Rettens Formand. Rettens<lb />
Formand træffer fornøden Foranstaltning til Iagttagelse heraf.
</p>
<p>
Overtrædes foranstående Bestemmelser af en Nævning eller andre, kan Retten<lb />
idømme den eller de skyldige Bøder indtil 1,000 Kr.
</p>
<p>
Den af Nævningerne i Henhold til § 867 valgte Ordfører leder deres Forhandlinger.
</p>
<p>
Om Rådslagningen og Afstemningen skal Nævningerne iagttage Tavshed.<lb />
Meddelelse derom må i intet Tilfælde optages i Pressen eller på anden Måde ske offentlig.<lb />
Overtrædelse af disse Bestemmelser straffes med simpelt Fængsel.
</p>
<p>
I Nævningernes Forsamlingsværelse skal Aftryk af denne Lovs §§ 895 og 897—899<lb />
være opslåede i flere Eksemplarer.
</p>
<wtitle>§ 896.</wtitle>
<p>
Ved Afgørelsen af, om noget er bevist eller ikke, tages alene Hensyn til de Beviser,<lb />
som er fremførte under Domsforhandlingen. Bedømmelsen af Bevisernes Vægt er ikke<lb />
bundet ved Lovregler.
</p>
<wtitle>§ 897.</wtitle>
<p>
Efter tilendebragt Rådslagning afstemmer Nævningerne om de enkelte Spørgsmål i den Orden, hvori disse er stillede. Ordføreren afæsker hver Nævning enkeltvis hans Stemme i den ved Lodtrækningen bestemte Orden og afgiver selv sin Stemme<lb />
til sidst.
</p>
<p>
En for Tiltalte ugunstig Besvarelse af et Hoved- eller Tillægsspørgsmål kan kun<lb />
vedtages med mindst 8 Stemmer; denne Regel finder også Anvendelse ved de i §§ 889—<lb />
890 ommeldte Tillægsspørgsmål.
</p>
<p>
Er den bekræftende Besvarelse af et Hovedspørgsmål blevet vedtaget med<lb />
den fornødne Stemmeflerhed, bliver de Nævningers Stemmer, som måtte have erklæret<lb />
sig for det benægtende Svar, at regne til den Tiltaltes Gunst ved Afgørelsen af de til samme<lb />
sig sluttende Tillægsspørgsmål; som Følge heraf bliver der ved Afstemningen over sådanne Tillægsspørgsmål ikke at afæske disse Nævninger en særlig Erklæring.
</p>
<wtitle>§ 898.</wtitle>
<p>
Opstår der Tvivl hos Nævningerne om den Fremgangsmåde, som de skal<lb />
iagttage, eller om Betydningen af de stillede Spørgsmål eller om Svarenes Affattelse
</p>
<title>
Nr. 90. Lov af 11. April om Rettens Pleje.
</title>